,title,body,summary,type,tags,url
7987,รถถัง จิตรเมืองนนท์ มีฮึดตลอดกล้าแลกกล้าชน จะชนะ ช่อฟ้า ท.แสงเทียนน้อย,"เวทีราชดำเนิน วันพฤหัสบดีที่ 7 มี.ค. (วันนี้) เป็นรายการมวย ศึกจิตรเมืองนนท์นัดใหญ่เงินล้าน จัดโดยโปรโมเตอร์ สมจิตร แว่นแก้ว คู่มวยคู่คี่ เก็บค่าดู 500-1,000-2,000 บาท ช่อง 28 เอสดี ถ่ายทอดสดเวลา 20.30-22.30 น. ชัย ศิษย์ อ.บี้ ขอวิจารณ์ไปตามฝีมือดังนี้,ยอดนักรบ ภ.บุญสิทธิ์ มวยจังหวะเตะต่อยหมัดแทงเข่าปล้ำตีรุนแรงฉลาดกว่า จะชนะ โอโรโน่ ช.เพชรเมืองคอน ชนิดสนุกพลิกไปมาอีกครั้ง 108 ต่อ 109 ป.,เสือใหญ่ ช.ห้าพยัคฆ์ มวยเตี้ยทรหดเตะขาเจาะยางต่อยหมัดหนักหน่วงจิตใจสู้มีลุ้นตลอด จะชนะ เพชรนคร ต.เพชรตะวัน 110 ป.,สะแกงาม จิตรเมืองนนท์ มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่ช้ากว่า จะแพ้ ซันโต๊ส ศ.ศรัญภัทร ชนิดสนุกพลิกไปมาอีกครั้ง 107 ป.,จรวดศึก ก.กัมปนาท มวยจังหวะเตะต่อยหมัดแทงเข่าศอกปล้ำตีรุนแรงแต่เสียดสียืดเยื้อเป็นรอง จะแพ้ ยอดขุนทัพ สก.สุไหงยิมส์ 131 ป.,ทักษิณเล็ก นิติสมุย (ชนะคะแนน คมอาวุธ เอฟ.เอ.กรุ๊ป ที่ รดน.) มวยจังหวะฝีมือเตะต่อยหมัดแทงเข่าแม่นยำรุนแรงฉลาดหลักเหลี่ยมดีแต่มาเข้าเวรแทนการเตรียมตัวเป็นรอง จะแพ้ ยอดพนมรุ้ง จิตรเมืองนนท์ (ชนะคะแนน แรมโบ้ เจเพาเวอร์รูฟสมุย ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดการเตรียมตัวดีกว่าชนิดสนุกพลิกไปมาแก้มือได้ 140/138 ป.,กุมารเงิน จิตรเมืองนนท์ (ชนะคะแนน ยอดสุริยา นิติสมุย ที่ชัยภูมิ) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดสภาพแวดล้อมแรงเชียร์ดีกว่า จะชนะ ยอดวิทยา ศ.ศิริลักษณ์ (ชนะคะแนน อาชาไนย เพชรยินดีอคาเดมี่ ที่ รดน.) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดแต่สภาพแวดล้อมเป็นรองชนิดสนุก 118 ป.,เดชศักดา ผู้กองหยัดสืบอุดมสุข (แพ้คะแนน ช่อฟ้า ท.แสงเทียนน้อย ที่ รดน.) มวยทรหดเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ ประจัญบาน สจ.วิชิตเมืองแปดริ้ว (ชนะคะแนน ฟ้าใหม่ (ป.เรืองรัมย์) ส.สมหมาย ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงแต่แรงปลายเป็นรองท้ายๆ 126 ต่อ 128 ป.,รถถัง จิตรเมืองนนท์ (แพ้คะแนน รุ่งกิจ หมอเบสกมลา ที่ รดน.) มวยทรหดเตะต่อยหมัดแทงเข่าศอกปล้ำตีรุนแรงจิตใจสู้มีฮึดตลอดกล้าแลกกล้าชน จะชนะ ช่อฟ้า ท.แสงเทียนน้อย (ชนะคะแนน เดชศักดา ผู้กองหยัดสืบ–อุดมสุข ที่ รดน.) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดชนิดสนุกดุเดือดอีกครั้ง 128 ป.,ขวัญโดม ส.คงมี มวยจังหวะเตะต่อยหมัดแทงเข่าปล้ำตีรุนแรงแต่เสียดสีเป็นรอง จะแพ้ ชายเล็ก อภิชาติมวยไทยยิม ชนิดสนุกอีกครั้ง 120 ป.,ซุปเปอร์เล็ก จิตรเมืองนนท์ จะชนะ ก้องทัพยา ศิษย์ทัพยา 100 ป.,ชัย ศิษย์อาจารย์บี้",รถถัง จิตรเมืองนนท์ (แพ้คะแนน รุ่งกิจ หมอเบสกมลา ที่ รดน.) มวยทรหดเตะต่อยหมัดแทงเข่าศอกปล้ำตีรุนแรงจิตใจสู้มีฮึดตลอดกล้าแลกกล้าชน,,"เวทีราชดำเนิน,ศึกจิตรเมืองนนท์นัดใหญ่เงินล้าน,สมจิตร แว่นแก้ว,รถถัง จิตรเมืองนนท์,ช่อฟ้า ท.แสงเทียนน้อย,ชี้มวยเด็ด,ชัย ศิษย์อาจารย์บี้",https://www.thairath.co.th/sport/boxing-mma/1512473
871,วัดธรรมกายขู่ใส่ตร. ถ้าบุก-เสี่ยงเจ็บตายอื้อ,"โวยนายกฯไม่ช่วยยับยั้ง,โฆษกศิษย์วัดพระธรรมกายแถลงโต้ ธัมมชโย ถูกกลั่นแกล้งในคดีบุกรุกป่า ส่วนการสนธิกำลังกว่า 3 พันนาย เตรียมบุกวัด มีคำสั่งให้แพทย์ พยาบาล ละแวกใกล้เคียงเตรียมพร้อม ส่อเค้ารุนแรงเสี่ยงบาดเจ็บล้มตาย ด้านฝ่ายปกครองใช้กฎหมายยึด รื้อถอน สะพานข้ามคลองเข้าวัด ผิดเงื่อนไขขอก่อสร้างเป็นสาธารณประโยชน์ นิด้าโพล ชี้ประชาชนกลุ่มตัวอย่างเกือบครึ่งต้องการให้ ธัมมชโย มอบตัวพิสูจน์ความจริง,ใกล้ถึงบทสรุป หลังกรมสอบสวนคดีพิเศษ (ดีเอสไอ) ทหาร ตำรวจ ฝ่ายปกครอง ประชุมวางแผนปฏิบัติกำหนดวันดีเดย์ เข้าจับกุมพระเทพญาณมหามุนี หรือธัมมชโย อดีตเจ้าอาวาสวัดพระธรรมกาย ผู้ต้องหาคดีฟอกเงินสหกรณ์เครดิต ยูเนี่ยน คลองจั่นและคดีบุกรุกป่า สร้างศูนย์ปฏิบัติธรรมเวิลด์พีซ วัลเลย์ เขาใหญ่ ในวันที่ 13 ธ.ค. เพื่อนำตัวเข้าสู่กระบวนการยุติธรรม ท่ามกลางความคิดเห็นจากหลายฝ่าย ส่งผลให้บรรยากาศภายในวัดพระธรรมกายเริ่มขมึงเครียดขึ้นมาอีกครั้ง,ความคืบหน้า ที่วัดพระธรรมกาย จ.ปทุมธานี เมื่อเวลา 14.45 น. วันที่ 11 ธ.ค. นายองอาจ ธรรมนิทา โฆษกคณะศิษยานุศิษย์วัดพระธรรมกาย แถลงข่าวท่าทีและจุดยืนเครือข่ายคณะศิษยานุศิษย์วัดพระธรรมกายว่า ขณะนี้สถานการณ์ส่อว่าจะเกิดเหตุรุนแรง ระหว่างเจ้าหน้าที่รัฐกับสถาบันพระพุทธศาสนา อันมีผลสืบเนื่องมาจากการดำเนินการโดยไม่เป็นธรรมหลายกรณี แสดงถึงเจตนาหาเรื่องกลั่นแกล้ง ตำรวจกองบังคับการปราบปรามการกระทำความผิด เกี่ยวกับทรัพยากรธรรมชาติและสิ่งแวดล้อม (บก.ปทส.) ดำเนินคดีพระธัมมชโย ข้อหาบุกรุกป่าและก่อสร้างสิ่งปลูกสร้างทับลำรางสาธารณะ ที่สวนป่าหิมวันต์ อ.ภูเรือ จ.เลย และที่ศูนย์ปฏิบัติธรรมเวิลด์พีซ จ.นครราชสีมา โดยอ้างอิงความเห็นของนายวิฑูรย์ ชลายนนาวิน ที่อ้างตัวเป็นผู้เชี่ยวชาญการวิเคราะห์แผนที่ภาพถ่ายทางอากาศของศาล ทั้งที่นายวิฑูรย์เป็นอดีตรองอธิบดีกรมป่าไม้และถูกไล่ออกจากราชการ เพราะทำความผิดฐานวิเคราะห์ภาพถ่ายทางอากาศบิดเบือนความจริง สร้างความเสียหายต่อราชการหลายกรรมหลายวาระ,นายองอาจกล่าวต่ออีกว่า กรณีที่กรมสอบสวนคดีพิเศษ ขอให้ กสทช.สั่งหยุดการออกอากาศของสถานีโทรทัศน์ผ่านดาวเทียม DMC นั้น เป็นการสั่งการระงับโดยไม่ได้ไต่สวน ทั้งที่เนื้อหามีแต่การสวดมนต์ นั่งสมาธิ สอนธรรมะให้ประชาชน นอกจากนี้ยังปรากฏข่าวตามสื่อ ดีเอสไอ ตำรวจ ทหาร ฝ่ายปกครอง สนธิกำลังรวมกว่า 3,000 นาย พร้อมเฮลิคอปเตอร์ สุนัขตำรวจ รถคลื่นเสียงแรงสูงทำลายแก้วหู หน่วยเก็บกู้วัตถุระเบิด ฯลฯ เตรียมบุกวัดพระธรรมกายต่อเนื่องเป็นเวลา 4 วัน พร้อมสั่งการให้โรงพยาบาลใกล้เคียงทุกแห่งเตรียมแพทย์ พยาบาลไว้ให้พร้อม ส่อให้เห็นว่าจะใช้ความรุนแรงเข้าปราบปรามจับกุมคณะศิษยานุศิษย์วัดพระธรรมกาย เสี่ยงต่อการสูญเสียมีผู้บาดเจ็บล้มตายจำนวนมาก ขณะนี้ทำหนังสือส่งไปยังนายกรัฐมนตรีขอให้ระงับยับยั้งการใช้ความรุนแรงครั้งนี้แล้ว แต่ไม่เป็นผล,สำหรับบรรยากาศโดยรอบวัดพระธรรมกาย เจ้าหน้าที่ประชาสัมพันธ์ให้สื่อมวลชนลงทะเบียนเพื่อเข้าร่วมรับฟังการแถลงข่าวหน้าประตู 7 โดยไม่ให้เข้าไปภายในวัด ส่วนที่ประตูทางเข้าออกวัดพระธรรมกายทุกจุดจะมีเจ้าหน้าที่คอยเฝ้าสังเกตการณ์อย่างเข้มงวดตลอด 24 ชม.และเพิ่มจำนวนคนมากกว่าปกติ รวมทั้งติดตั้งกล้องวงจรปิดเพิ่มอีกหลายจุด ส่วนที่ประตู 4 บริเวณสะพานถนนเลียบคลองสามมีตู้คอนเทนเนอร์วางขวางปิดประตู,ก่อนหน้านี้ในช่วงเช้า นายชูชาติ ศุภวรรธนางกูร ที่ปรึกษา ผวจ.ปทุมธานี พร้อมเจ้าหน้าที่จากกรมชลประทานและกรมธนารักษ์ นำป้ายไวนิลกว้าง 1 เมตร ยาว 2 เมตร ข้อความ สะพานนี้สร้างในที่ราชพัสดุใช้เพื่อสาธารณประโยชน์ ห้ามมิให้ผู้ใดปิดกั้นการสัญจรของประชาชนทั่วไป ผู้ใดขัดขวางมีความผิดตามกฎหมาย พร้อมทั้งรูปถ่ายเอกสารที่เกี่ยวข้องของสำนักงานธนารักษ์พื้นที่ จ.ปทุมธานี และโครงการส่งน้ำ บำรุงรักษารังสิตเหนือ ไปติดที่เสาใต้สะพานข้ามคลองสาม ฝั่งประตู 4 และที่เสาใต้สะพานเชื่อมต่อมาจากถนนกาญจนาภิเษกหมายเลข 9 ทั้งสองสะพานทอดข้ามกำแพงเข้าไปในวัดพระธรรมกายได้ ทางวัดจึงปิดประตูลูกกรงตรงคอสะพานทำให้รถไม่สามารถผ่านเข้า-ออก,หลังเสร็จสิ้นขั้นตอน นายชูชาติเปิดเผยว่า เดินทางไปแจ้งความที่ สภ.คลองหลวง เมื่อวันที่ 8 ธ.ค. เพื่อดำเนินคดีผู้ที่รับมอบหมายจากวัดพระธรรมกายให้ดำเนินการก่อสร้างสะพานรอบๆวัด มีอยู่กว่า 10 แห่ง แยกเป็น 3 กลุ่ม คือกลุ่มที่วัดขออนุญาตก่อสร้างและใช้สะพานตามเงื่อนไขอย่างถูกต้อง กลุ่มที่ก่อสร้างเสร็จเปิดใช้แล้วแต่ผิดเงื่อนไขเพราะปิดกั้นไม่ให้ประชาชนใช้ และกลุ่มก่อสร้างสะพานโดยไม่ได้รับอนุญาต เตรียมบังคับใช้กฎหมายตาม พ.ร.บ.การชลประทานหลวง พ.ศ.2485 กับสะพานที่มีความผิด 6 สะพาน สำหรับการติดป้ายประกาศครั้งนี้เพื่อให้วัดรื้อถอนสิ่งปลูกสร้างกีดขวางทางสาธารณะที่ผิดเงื่อนไข รวมถึงการก่อสร้างโดยไม่ได้รับอนุญาต,วันเดียวกัน ศูนย์สำรวจความคิดเห็น นิด้าโพล สถาบันบัณฑิตพัฒนบริหารศาสตร์ (นิด้า) เผยผลสำรวจความคิดเห็นของประชาชน กรณีการดำเนินคดีพระธัมมชโย จากประชาชนทั่วประเทศ รวมทั้งสิ้น 1,250 หน่วยตัวอย่าง ร้อยละ 48.88 ระบุว่า พระธัมมชโยควรมอบตัวเพื่อพิสูจน์ความบริสุทธิ์ รองลงมา ร้อยละ 23.12 ระบุว่า เจ้าหน้าที่กรมสอบสวนคดีพิเศษ (ดีเอสไอ) และตำรวจควรรีบบุกจับกุมพระธัมมชโยโดยเร็ว เพื่อให้เป็นไปตามกระบวนการยุติธรรม ร้อยละ 16.80 ระบุว่า คสช.ควรใช้อำนาจ ม.44 ปรับเปลี่ยนผู้บริหารวัดพระธรรมกายและผู้บริหารของมูลนิธิที่อิงวัดพระธรรมกาย ร้อยละ 5.68 ระบุว่า เจ้าหน้าที่รัฐควรมีมาตรการกดดันให้พระธัมมชโยมอบตัว อาทิ ตัดน้ำ ตัดไฟ หรือระบบสื่อสารของวัด ร้อยละ 1.52 ระบุอื่นๆ ได้แก่ การจับกุมเป็นไปได้ยาก เห็นมีการยืดเยื้อมานานพอสมควร กฎหมายไม่หนักแน่นพอ ควรใช้วิธีที่เหมาะสม อาทิ การเจรจา ขณะที่บางส่วนเห็นแย้งว่าไม่ให้ดำเนินการใดๆ เนื่องจากเห็นว่าพระธัมมชโย ไม่ได้กระทำความผิดใดๆ มีผู้ไม่ระบุและไม่แน่ใจร้อยละ 4.00,ส่วนความเชื่อมั่นต่อตำรวจจะสามารถนำตัวพระธัมมชโยมาดำเนินคดีภายใน 3 เดือน ร้อยละ 14.40 ระบุว่า มั่นใจมาก ร้อยละ 16.40 ระบุว่า ค่อนข้างมั่นใจ ร้อยละ 2.08 ระบุว่า มั่นใจครึ่งหนึ่ง ไม่มั่นใจครึ่งหนึ่ง ร้อยละ 36.08 ระบุว่า ไม่ค่อยมั่นใจ ร้อยละ 28.00 ระบุว่า ไม่มั่นใจเลย มีผู้ไม่ระบุและไม่แน่ใจร้อยละ 3.04",โฆษกศิษย์วัดพระธรรมกายแถลงโต้ ธัมมชโย ถูกกลั่นแกล้งในคดีบุกรุกป่า ส่วนการสนธิกำลังกว่า 3 พันนาย เตรียมบุกวัด มีคำสั่งให้แพทย์ พยาบาล ละแวกใกล้เคียงเตรียมพร้อม ส่อเค้ารุนแรงเสี่ยงบาดเจ็บล้มตาย ด้านฝ่ายปกครองใช้กฎหมายยึด,,"ธัมมชโย,ธรรมกาย,จับ ธัมมชโย,วัดพระธรรมกาย,ดีเอสไอ",https://www.thairath.co.th/content/808597
4923,ยูเอ็น จี้ปล่อยตัว 14 แกนนํา ตร.หิ้วแจ้ง 3 ข้อหา,"คสช.เช็กบิลหวั่นบานปลาย ปะทะก่อนเจรจาสลายชุมนุม ม็อบขอ 5 ข้อ-กอดคอร้องไห้,ม็อบอยากเลือกตั้ง,รวมตัวบุกทำเนียบกดดัน รัฐบาล คสช.ตามนัด 22 พ.ค. ครบรอบ 4 ปีรัฐประหาร แต่เจอมาตรการสกัดกั้นเข้มข้น ตำรวจ 20 กองร้อยกระจายสกัดทุกจุด เคลื่อนไปตามแผนไม่ได้ แถมกลายเป็นฝ่ายถูกรุกไล่ให้ยุติชุมนุม หลังศาลปกครองยกคำร้องคุ้มครองชั่วคราวการชุมนุม สุดท้ายปรับแผน อานนท์-ชลธิชา-ณัฏฐา นำขบวนเคลื่อนถึงหน้ายูเอ็น แต่เจอล้อมจับ ต่อรองได้อ่านแถลงการณ์ 5 ข้อ ก่อนคุมตัวไป สน. ขณะที่ โรม-จ่านิว ปักหลักธรรมศาสตร์มอบตัว กอดคอมวลชนร้องไห้ ก่อนประกาศยุติชุมนุม ตลอดวันเกิดเหตุปะทะหลายครั้ง แต่ไม่รุนแรง ศรีวราห์ เผยรวบเบ็ดเสร็จ แกนนำ-มวลชนรวม 14 ราย แจ้ง 3 ข้อหาถ้วนหน้า นายกฯอารมณ์ดีอยู่มา 4 ปียังมีกำลังใจ ยิ้มรับผลงานปฏิรูป ย้ำเลือกตั้งต้นปี 62,22 พ.ค. ครบรอบ 4 ปีการรัฐประหาร กลุ่มคนอยากเลือกตั้งนัดชุมนุมเคลื่อนขบวนไปยังทำเนียบรัฐบาล เพื่อกดดันทวงถามข้อเรียกร้องต่อรัฐบาล คสช. โดยเฉพาะการกำหนดให้มีเลือกตั้งช่วงปลายปี 2561 ท่ามกลางการเฝ้าระวังของฝ่ายความมั่นคง วางมาตรการคุมเข้ม เตรียมดำเนินคดีเฉียบขาด หากฝ่าฝืนกฎหมาย คำสั่ง และประกาศ คสช.,เมื่อวันที่ 22 พ.ค. เวลา 08.15 น. ที่ทำเนียบรัฐบาล พล.อ.ประวิตร วงษ์สุวรรณ รองนายกรัฐมนตรีด้านความมั่นคง และ รมว.กลาโหม ให้สัมภาษณ์ก่อนการประชุม ครม. ถึงการดูแลความสงบเรียบร้อยการชุมนุมของกลุ่มคนอยากเลือกตั้งว่า ดูแลอย่างที่เคยดูแลผู้ชุมนุมอื่นๆ ยืนยันจะไม่ให้เคลื่อนขบวนมาที่ทำเนียบรัฐบาล และได้บอกตั้งนานแล้วว่าศาลปกครองกลางมีคำสั่งไม่คุ้มครองชั่วคราวกลุ่มผู้ชุมนุมหากมีการเคลื่อนขบวน ดังนั้นถ้ามีผู้ชุมนุมออกมาจับแน่นอน และไม่กลัวกลุ่มฮาร์ดคอร์ ตนเชื่อว่าจะไม่มีการกระทบกระทั่ง ไม่มีการปะทะ เพราะเชื่อว่าจะไม่มีการเคลื่อนขบวนออกมา อีกทั้งเชื่อว่าจะดูแลสถานการณ์ได้ ตนสบายใจทุกวันอยู่แล้ว เมื่อถามว่า หากมีการส่งตัวแทนเข้ามายื่นหนังสือสามารถทำได้หรือไม่ พล.อ.ประวิตรตอบว่า ส่งตัวแทนมาได้ 3 คน ใครก็ได้ ไม่ใช่มาทั้งหมด,พล.อ.ประวิตรกล่าวถึงวันครบรอบ 4 ปี คสช.ว่า คสช.พยายามทำงานทุกอย่าง ประชาชนก็เห็น ผู้สื่อข่าวก็เห็น และนายกรัฐมนตรีก็ทำงานหนัก ดูแลทั้ง 21 กระทรวง สั่งการอยู่คนเดียว เศรษฐกิจก็ดีขึ้นตั้งเยอะ เมื่อถามว่า 4 ปีสำหรับ คสช.ถือว่านานหรือไม่ หรือว่าพอสมควรแล้ว พล.อ.ประวิตรตอบว่า นานหรือไม่นานไม่เกี่ยวกัน ขึ้นอยู่กับว่าได้ปฏิรูปอะไรไปบ้าง ซึ่งรัฐบาลทำทุกอย่าง ต่อข้อถามถึงกรณีนายกฯ บอกว่า 4 ปี คสช.ถือว่าแป๊บเดียว ยังมีอะไรต้องทำอีกเยอะ พล.อ.ประวิตรตอบว่า ก็เป็นเรื่องของนายกฯ ไป คุณเห็นเป็นยังไง คสช.ทำงานกันทุกคนไม่มีใครเกียร์ว่าง แต่ขอไม่ให้คะแนนตัวเองในการทำงาน 4 ปีที่ผ่านมา,พล.อ.อนุพงษ์ เผ่าจินดา รมว.มหาดไทย กล่าวถึงการชุมนุมของกลุ่มคนอยากเลือกตั้งว่า ยืนยันไม่มีกลุ่มผู้ชุมนุมเตรียมขยับพร้อมกันทั่วประเทศตามที่รอง ผบ.ตร.ระบุ ทุกพื้นที่มีความสงบเรียบร้อยไม่มีปัญหา เรามีบทเรียนเรื่องนี้มาพอแล้ว เชื่อว่าทุกคนอยากให้เกิดความสงบเรียบร้อย เพราะจะต้องมีการเลือกตั้งเกิดขึ้น เมื่อถามว่า สถานการณ์ขณะนี้ต้องเฝ้าระวังอะไรหรือไม่ เพราะกลุ่มผู้ชุมนุมระบุใช้สิทธิที่มีอยู่ในรัฐธรรมนูญ พล.อ.อนุพงษ์ตอบว่า แต่เรามีกฎหมายอื่นๆด้วย การเรียกร้องตามสิทธิตามรัฐธรรมนูญ ต้องดูกฎหมายอื่นด้วย ไม่จำเป็นต้องทำให้เกิดเหตุการณ์อะไร ยืนยันว่า 4 ปี คสช.ทุกคนทำงานเพื่อประเทศชาติ ต้องการให้เกิดความเรียบร้อย หวังให้สังคมมีความสงบ ประเทศจะได้เดินหน้า,ขณะที่ พล.อ.ประยุทธ์ จันทร์โอชา นายกรัฐมนตรีและหัวหน้า คสช. เดินทางมายังทำเนียบรัฐบาล เพื่อเป็นประธานการประชุม ครม.ตามปกติ โดยเวลา 09.00 น. ก่อนประชุม ครม. ที่ตึกบัญชาการ 1 มีคณะบุคคลมารอพบ ได้แก่ ทีมดารานักแสดงจากละครเรื่องนายร้อยสอยดาว นิสิตคณะแพทยศาสตร์ จุฬาลงกรณ์มหาวิทยาลัย ในโครงการ เข็มวันอานันท มหิดล และนายวีระ โรจน์พจนรัตน์ รมว.วัฒนธรรม พร้อมด้วยนายสุวพันธุ์ ตันยุวรรธนะ รมต.ประจำสำนักนายกฯ นำผู้แทนองค์กรเครือข่ายทางศาสนา มารณรงค์ งานสัปดาห์ส่งเสริมพระพุทธศาสนา เนื่องในเทศกาลวิสาขบูชา ประจำปี 2561 ระหว่างวันที่ 23-29 พ.ค. โดยนายกฯปฏิเสธที่ตอบคำถามใดๆ กับผู้สื่อข่าว เพียงแค่พยักหน้าให้เท่านั้น เมื่อพยายามซักถามถึงการดูแลกลุ่มคนอยากเลือกตั้ง นายกฯตอบสั้นๆว่า ดูแลสื่อก่อน,จากนั้นนายกฯกล่าวแนะนำแนวทางการทำงานแก่ทีมงานสัปดาห์ส่งเสริมพระพุทธศาสนาว่า ควรประชาสัมพันธ์ให้ประชาชนรู้แก่นแท้ของทุกๆ ศาสนา จะได้ไม่ประพฤติผิด พร้อมร่วมเขียนคำอธิษฐานลงบนใบโพธิ์ กิจกรรมวันวิสาขบูชาว่า ขออนุโมทนาบุญกับพุทธศาสนิกชนทุกคน ขอให้เข้าถึงแก่นแท้ของพุทธศาสนา เพื่อนำความสุขสู่ทุกคน นอกจากนั้นยังเขียนบัตรอวยพรวันวิสาขบูชาว่า พุทธศาสนาน้อมนำชีวิต สร้างคุณธรรม จริยธรรม ประเทศสงบสุข ประชาชนปลอดภัย ครอบครัวยั่งยืน ก่อนกล่าวว่า ขอให้ทุกคนร่วมกันบำเพ็ญเพียรถือศีลภาวนานำสู่การปฏิบัติเข้าถึงแก่นแท้ หากทุกคนสามารถถือศีล 5 ได้ จะเป็นต้นทางทั้งหมดในการดำรงชีวิต บ้านเมืองจะสงบสุขปลอดภัย และขอให้ทุกคนร่วมกันทำความดีตลอดไป จากนั้นเยี่ยมชมกิจกรรมชุมชนคุณธรรมที่ใช้ศีล 5 เป็นหลักในการดำรงชีวิต และกล่าวว่า ช่วยทำชุมชนตรงโน้น โดยชี้มือไปยังทิศที่กลุ่มคนอยากเลือกตั้งชุมนุมอยู่ เมื่อผู้สื่อข่าวถามว่า วันนี้นายกฯสบายใจหรือไม่ นายกฯยิ้มก่อนตอบว่า สบายใจทุกวันนั่นแหละ,พล.อ.วัลลภ รักเสนาะ เลขาธิการสภาความมั่นคงแห่งชาติ (สมช.) กล่าวถึงการประเมินความเคลื่อนไหวของกลุ่มคนอยากเลือกตั้งว่า ถ้าชุมนุมอยู่ในขอบเขตกฎหมายไม่น่าห่วง แต่หากเดินขบวนออกมาก็เป็นห่วงว่าจะมีภัยแทรกซ้อน หรือมีใครแสวงประโยชน์ทำให้เกิดความไม่สงบเรียบร้อย ซึ่งรัฐบาลไม่อยากให้เกิดขึ้น เพราะถ้าบ้านเมืองสงบ ประชาชนก็สงบสุข,ขณะที่ พล.ต.อ.อัศวิน ขวัญเมือง ผู้ว่าฯ กทม. ที่เดินทางมายังทำเนียบรัฐบาลรายงานสถานการณ์ต่อนายกรัฐมนตรี กล่าวว่า กทม.จะช่วยดูแลเรื่องการอำนวยความสะดวก เช่น รถสุขา ให้กับตำรวจและทหารที่ประจำการบริเวณสนามหลวง สำหรับผู้ชุมนุมหากปักหลักค้างคืนที่จุดใด และประสานขอรถสุขามา กทม.ก็จะจัดเตรียมไว้ให้ ยืนยันว่าจะดูแลอำนวยความสะดวกให้ทุกฝ่าย ตามที่นายกฯกำชับไว้,สำหรับมาตรการรักษาความปลอดภัยทำเนียบรัฐบาล ผู้สื่อข่าวรายงานว่า ช่วงเช้ามืดมีเจ้าหน้าที่กองบังคับการตำรวจสันติบาล 3 และ 4 จำนวน 200 นาย และตำรวจควบคุมฝูงชน 4 กองร้อย ดูแลพื้นที่ภายในทำเนียบฯ ขณะที่รอบนอกมีการนำรั้วเหล็กมาวางกั้นทุกประตูเข้า-ออก และมีเจ้าหน้าที่ตำรวจควบคุมฝูงชนยืนเรียงหน้ากระดานประจำอยู่ทุกจุด นอกจากนี้ยังมีทหารคอยเดินลาดตระเวนพื้นที่โดยรอบร่วมกับเจ้าหน้าที่ตำรวจ พร้อมสุนัขดมกลิ่นตรวจหาวัตถุต้องสงสัย ส่วนการเดินทางเข้า-ออก ทำเนียบฯ มีการตรวจตราอย่างเข้มงวด อนุญาตเฉพาะผู้ที่มีบัตรประจำตัวทำเนียบฯกับรถยนต์ที่ มีสติกเกอร์เข้ามาได้เท่านั้น,โดยช่วงเช้า พล.ต.อ.ศรีวราห์ รังสิพราหมณกุล รอง ผบ.ตร. ได้เดินทางมาตรวจความเรียบร้อยภายในทำเนียบฯ เนื่องจากเป็นพื้นที่ควบคุมพิเศษ และเข้ารายงานสถานการณ์ต่อนายกรัฐมนตรีที่ตึกไทยคู่ฟ้า รวมทั้งรายงาน พล.อ.ประวิตรต่อหน้ากลุ่มผู้สื่อข่าว ระบุว่า ทุกอย่างเป็นไปด้วยความเรียบร้อย เจ้าหน้าที่ปฏิบัติงานได้ดี กำชับให้ทุกคนยึดกฎหมายเป็นหลัก พล.อ.ประวิตรจึงกล่าวตอบกลับไปว่า ขอบใจ ก่อนเอามือตบไปที่ต้นแขนของ พล.ต.อ.ศรีวราห์ ทำให้รอง ผบ.ตร.กล่าวอีกว่า ผมดำเนินการเองครับ ผู้สื่อข่าวรายงานว่า พล.ต.ต.สุรเชษฐ์ หักพาล รองผู้บัญชาการตำรวจท่องเที่ยว ก็ได้เดินทางเข้ามาตรวจตราที่ทำเนียบรัฐบาลด้วยเช่นเดียวกัน,พล.ต.อ.ศรีวราห์ให้สัมภาษณ์ว่า เมื่อคืนวันที่ 21 พ.ค. ศาลปกครองได้ยกคำร้องคุ้มครองคนอยากเลือกตั้งที่ชุมนุมในมหาวิทยาลัยธรรมศาสตร์ ดังนั้นหลังจากนี้เจ้าหน้าที่ตำรวจจะบังคับใช้กฎหมายร้อยเปอร์เซ็นต์ ทำเนียบฯถือเป็นสัญลักษณ์ของชาติ และถูกประกาศเป็นพื้นที่ควบคุม ตาม พ.ร.บ.ชุมนุมสาธารณะ หากฝ่าฝืนเข้ามาจะมีโทษจำคุกไม่เกิน 6 เดือน ปรับไม่เกิน 10,000 บาท ส่วนความเคลื่อนไหวของกลุ่มฮาร์ดคอร์ ขณะนี้ยังมีอยู่ ก่อนหน้านี้มีการนำอาวุธสงครามมาทิ้งที่ จ.นนทบุรี แต่ยังไม่สามารถระบุได้ว่าเชื่อมโยงกับผู้ชุมนุม ฝ่ายความมั่นคงสามารถบล็อกกลุ่มดังกล่าวได้แล้ว ไม่เช่นนั้นสถานการณ์จะวุ่นวายมากกว่านี้ อย่างไรก็ตาม รับประกันไม่ได้ว่าจะไม่มีพวกฮาร์ดคอร์แฝงตัวกับผู้ชุมนุม พยายามดูอยู่ เพราะแหล่งข่าวยืนยันแล้วว่ามีความเคลื่อนไหวจากกลุ่มฮาร์ดคอร์ ขยับกันทั้งประเทศ เมื่อวันที่ 21 พ.ค. ได้รับรายงานจากตำรวจภูธรภาค 1 ว่ามีการจ้างฮาร์ดคอร์เสื้อแดง จ.สมุทรปราการ หัวละพัน จึงกำชับไปแล้วว่า มาชุมนุมตามรัฐธรรมนูญ อย่าให้ผิดกฎหมาย ทั้งนี้ ไม่ทราบว่าการชุมนุมมีนักการเมืองอยู่เบื้องหลังหรือไม่ ไม่ได้รับรายงานเรื่องดังกล่าว,รอง ผบ.ตร.กล่าวว่า ส่วนกรณีที่กองบัญชาการตำรวจนครบาล (บช.น.) ออกปลอกแขนให้สื่อมวลชน ยืนยันว่าไม่ได้สั่งให้ยึดบัตรของสื่อ แต่ต้องการให้ลงทะเบียนและติดปลอกแขนระหว่างทำงาน เพราะหากสื่อถูกแจ้งความดำเนินคดี ตนจะไปเป็นพยานให้ ส่วนที่บอกให้สื่ออยู่ด้านหลังเจ้าหน้าที่ เพราะเห็นว่ามีกลุ่มฮาร์ดคอร์มาก่อความวุ่นวาย หากมีการใช้อาวุธจะได้โดนเจ้าหน้าที่ก่อน ถ้าโดนสื่อมันจะวุ่นวาย ไปหมด เป็นข่าวครึกโครมไม่จบไม่สิ้น ไม่มีอะไรพิสดาร ทั้งหมดทำเพื่อสื่อ ไม่ใช่เพื่อคนอื่น ส่วนที่สื่อต่างชาติหรือสมาคมสื่อวิจารณ์ว่าเป็นการละเมิดสื่อนั้น คุณมีสิทธิ์อะไรมายุ่งกับม็อบ กฎหมายไม่ให้คุณไปร่วมชุมนุม คุณไปร่วมชุมนุมหรือไปทำข่าว เขาแยกแยะหรือไม่ในกฎหมาย อย่าเอาภาระมาให้ตำรวจ เราทำเพื่อช่วย สื่อต้องทำหน้าที่สื่อ ไม่มีหน้าที่ไปชุมนุม เพราะเคยมีคนโดนมาแล้ว อย่างไรก็ตามคิดว่าทุกอย่างจะเรียบร้อยดี ไม่มีอะไร ไม่ต้องตื่นเต้นตกใจ,ผู้สื่อข่าวรายงานว่า เมื่อช่วงดึกวันที่ 21 พ.ค. เวลา 23.00 น. พ.อ.บุรินทร์ ทองประไพ ฝ่ายกฎหมาย คสช. รับมอบอำนาจจาก คสช. เข้าแจ้งความกับ ร.ต.อ.รัฐกานต์ ทองไทย รอง สว. (สอบสวน) สน.ชนะสงคราม ให้ดำเนินคดีกับแกนนำกลุ่มคนอยากเลือกตั้ง ประกอบด้วย นายรังสิมันต์ โรม นายสิรวิชญ์ เสรีธิวัฒน์ นายเอกชัย หงส์กังวาน นายปิยรัตน์ จงเทพ และ น.ส.ณัฏฐา มหัทธนา ในข้อหาฝ่าฝืนคำสั่ง คสช.ที่ 3/2558 ร่วมกันมั่วสุม หรือชุมนุมทางการเมือง ณ ที่ใดๆ ตั้งแต่ 5 คนขึ้นไป โดยไม่ได้รับอนุญาตจากหัวหน้า คสช. หรือผู้มีอำนาจ สืบเนื่องจากวันที่ 21 พ.ค. ตั้งแต่เวลา 19.00-22.00 น. บริเวณมหาวิทยาลัยธรรมศาสตร์ ท่าพระจันทร์ กลุ่มคนอยากเลือกตั้ง ได้ชุมนุมขัดคำสั่ง คสช. จึงได้มาร้องทุกข์เพื่อให้ดำเนินคดีกับกลุ่มบุคคลดังกล่าว โดยพนักงานสอบสวนรับเป็นคดีไว้ เลขคดีที่ 501/2561 ทั้งนี้ หากสอบสวนพบว่ามีผู้กระทำผิดเพิ่มเติมในภายหลัง สามารถดำเนินคดีได้เลย,ขณะเดียวกัน เมื่อเวลา 01.00 น. ศาลปกครองกลางมีคำสั่งไม่รับคำฟ้องของ น.ส.ชลธิชา แจ้งเร็ว และนายอานนท์ นำภา สองแกนนำกลุ่มคนอยากเลือกตั้ง ที่ยื่นร้องขอให้ศาลปกครองกลางไต่สวนฉุกเฉินเพื่อมีคำสั่งให้สำนักงานตำรวจแห่งชาติ (สตช.) และ ผกก.สน.ชนะสงคราม ยุติการปิดกั้นขัดขวางกิจกรรมการชุมนุมเรียกร้องให้รัฐบาลกำหนดวันเลือกตั้งโดยเร็วที่สุดของกลุ่มคนอยากเลือกตั้ง ระหว่างวันที่ 21-22 พ.ค. โดยศาลให้เหตุผลว่า น.ส.ชลธิชา ซึ่งเป็นผู้จัดการชุมนุม ยังไม่ได้อุทธรณ์คำสั่งของ ผกก.สน.ชนะสงคราม ตามขั้นตอนและวิธีการแก้ไขความเดือดร้อนเสียหายตามที่กฎหมายกำหนด น.ส.ชลธิชาจึงไม่มีสิทธิฟ้องคดีนี้ต่อศาลปกครอง หรือขอให้ สตช. รวมทั้ง ผกก.สน.ชนะสงคราม ชดใช้ค่าเสียหายได้ ส่วนนายอานนท์ไม่ได้เป็นผู้ได้รับความเดือดร้อนเสียหายในคดีนี้ ศาลจึงมีคำสั่งไม่รับคำฟ้องไว้พิจารณา และไม่จำต้องมีคำสั่งกำหนดวิธีการคุ้มครองชั่วคราวก่อนการพิพากษา,เมื่อเวลา 09.30 น. ที่กองบัญชาการกองทัพบก พล.ต.ปิยพงศ์ กลิ่นพันธุ์ ผบ.มทบ. 11 ในฐานะทีมงานโฆษก คสช. และ พ.ต.อ.กฤษณะ พัฒนเจริญ รองโฆษกสำนักงานตำรวจแห่งชาติ แถลงถึงการดูแลสถานการณ์การชุมนุมกลุ่มคนอยากเลือกตั้งที่จะเคลื่อนขบวนมาทำเนียบรัฐบาล พล.ต.ปิยพงศ์ กล่าวว่า ขณะนี้กำลังเดินหน้าสู่การเลือกตั้งตามโรดแม็ป ความเคลื่อนไหวของกลุ่มคนดังกล่าวเป็นการจัดกิจกรรมแสดงออกทางการเมือง แต่ทำเนียบรัฐบาลเป็นพื้นที่ควบคุม การออกมาชุมนุมนอกมหาวิทยาลัยก็ผิดคำสั่ง คสช. นอกจากนั้นการเคลื่อนขบวนออกนอกพื้นที่อาจส่งผลให้ประชาชนได้รับผลกระทบด้านจราจร จึงขอความร่วมมือกลุ่มผู้ชุมนุมว่าการจัดกิจกรรมต่างๆต้องเป็นไปตามกฎหมายและคำสั่ง คสช. ต้องไม่ปลุกเร้าให้เกลียดชังต่อกัน,ด้าน พ.ต.อ.กฤษณะกล่าวว่า จากการประเมินกลุ่มผู้ชุมนุมที่ ม.ธรรมศาสตร์ ประมาณ 300-500 คน พล.ต.อ.จักรทิพย์ ชัยจินดา ผบ.ตร. มอบหมาย พล.ต.อ.ศรีวราห์ รังสิพราหมณกุล รอง ผบ.ตร. ดูแลในภาพรวม จัดกำลังตำรวจ 20 กองร้อย ประมาณ 3,000 นายมาปฏิบัติหน้าที่ โดยเฉพาะการเฝ้าระวังมือที่ 3 ที่อาจทำให้สถานการณ์บานปลาย รวมถึงดูแลไม่ให้ เกิดผลกระทบต่อประชาชนที่ใช้ชีวิตปกติ โดยขณะนี้ฝ่ายกฎหมาย คสช.ได้ไปแจ้งความร้องทุกข์กล่าวโทษต่อพนักงานสอบสวน สน.ชนะสงคราม เพื่อให้ดำเนินคดีแกนนำกลุ่มคนอยากเลือกตั้ง 5 คน ฐานขัดคำสั่ง คสช.ที่ 3/2558 แล้ว อย่างไรก็ตามเราพยายามดูแลสถานการณ์ การบังคับใช้กฎหมายคงไม่บังคับใช้อย่างเฉียบขาด ใช้หลักนิติศาสตร์ และหลักรัฐศาสตร์ควบคู่ไปด้วย,พล.ท.สรรเสริญ แก้วกำเนิด โฆษกประจำสำนักนายกรัฐมนตรี กล่าวว่า ในที่ประชุมคณะรัฐมนตรี พล.อ.ประยุทธ์ จันทร์โอชา นายกฯและหัวหน้า คสช. กล่าวถึงการชุมนุมของกลุ่มคนอยากเลือกตั้งว่า ต้องการให้ประชาชนรับรู้ว่าการกระทำต่างๆ ต้องอยู่ในกรอบกฎหมาย ไม่ใช่แค่ยึดตามรัฐธรรมนูญเพียงอย่างเดียว ต้องดูกฎหมายอื่นๆประกอบด้วยและนายกฯคิดว่าประชาชนโดยทั่วไปเข้าใจกรอบการเลือกตั้งชัดเจนว่าจะมีขึ้นในเดือน ก.พ. 62 เพราะองค์ประกอบต่างๆที่เกี่ยวกับการเลือกตั้งค่อยๆ ชัดเจนขึ้นเรื่อยๆแล้ว,เวลา 13.45 น. ที่ทำเนียบรัฐบาล พล.อ.ประวิตร วงษ์สุวรรณ รองนายกฯและ รมว.กลาโหมให้สัมภาษณ์อีกครั้ง โดยผู้สื่อข่าวถามถึงกระแสข่าวมือที่สามก่อเหตุปั่นป่วนการชุมนุม ว่าจะไม่มีออกมาแล้วใช่หรือไม่ พล.อ.ประวิตรกล่าวว่า ก็ไม่มี ก็ออกไม่ได้ไง เดินไม่ได้ ถ้าเดินได้จะไปรู้ได้อย่างไร หากมีการดักยิงกลางทาง เมื่อถามย้ำว่า แผนที่เราทราบมาจะมีการสร้างสถานการณ์ระหว่างเส้นทางใช่หรือไม่ พล.อ.ประวิตรตอบว่า ก็มีการจ้างกันให้มาก่อกวน เมื่อถามอีกว่าใครเป็นผู้จ้าง รองนายกฯกล่าวว่าไม่บอก,สำหรับความเคลื่อนไหวการชุมนุมของกลุ่มคนอยากเลือกตั้งที่ปักหลักค้างคืนในรั้วมหาวิทยาลัย ธรรมศาสตร์ ท่าพระจันทร์ หลังเดินทางมารวมตัวกันตั้งแต่วันที่ 21 พ.ค. ผู้สื่อข่าวรายงานว่า แกนนำ พร้อมมวลชนราว 100 คนเศษ กระจายกันนอนค้างตามตึกต่างๆของมหาวิทยาลัย ขณะที่บางส่วนกลับที่พัก และเดินทางกลับมาสมทบช่วงเช้า โดยเวลาประมาณ 05.00 น. ตำรวจชุดควบคุมฝูงชนขนกำลังมาหลายรถบัส รวมพลอยู่บริเวณท้องสนามหลวง ฝั่งตรงข้ามเวทีปราศรัยของกลุ่มคนอยากเลือกตั้ง พร้อมปิดการจราจรถนนหน้ามหาวิทยาลัยธรรมศาสตร์ตลอดทั้งเส้น ก่อนนำกำลังมาตรึงไว้รอบนอกฟุตปาท ส่งผลให้นายรังสิมันต์ โรม แกนนำ และกลุ่มมวลชนต้องออกมายืนเกาะรั้วสังเกตการณ์ด้วยความเคร่งเครียด,ต่อมาเวลา 06.30 น. กลุ่มคนอยากเลือกตั้งเริ่มเปิดเวทีปราศรัยขึ้นอีกครั้ง ท่ามกลางสื่อมวลชนทั้งไทยและต่างชาตินับร้อยคน นอกจากนี้ ยังมีเจ้าหน้าที่องค์กรสิทธิมนุษยชน เจ้าหน้าที่สถานทูตต่างๆเข้าร่วมสังเกตการณ์ นายสิรวิชญ์ เสรีธิวัฒน์ หรือจ่านิว ประกาศผ่านโทรโข่งเรียกรวมมวลชนทั้งหมด ที่หน้าเวที แจ้งยืนยันการเคลื่อนขบวนมวลชนในเวลา 08.30 น. โดยจะเดินแบบแถวเรียงสามไปตาม ถนนราชดำเนินกลางเข้าสู่ถนนราชดำเนินนอก เป้าหมายคือ ประตู 5 ทำเนียบรัฐบาล ฝั่งตรงข้าม กระทรวงศึกษา โดยจะไม่เข้าไปในถนนพิษณุโลก สำหรับขบวนจะนำโดยรถกระจายเสียงและมวลชนชุดสันติวิธีที่เป็นผู้สูงอายุ เพื่อคอยสกัดกั้นการปะทะกันของมวลชนกับเจ้าหน้าที่ โดยเน้นย้ำว่าหากถูก สกัดกั้นให้ใช้การเจรจาเท่านั้น อย่างไรก็ตาม มวลชนจำนวนหนึ่งที่เดินทางมาสมทบไม่สามารถเข้ามาร่วมได้ เนื่องจากถูกเจ้าหน้าที่สกัดกั้น,เวลา 08.10 น. ก่อนกำหนดเคลื่อนขบวนมวลชน เจ้าหน้าที่ตำรวจเปิดฉากกดดันกลุ่มผู้ชุมนุมก่อน โดยเคลื่อนรถกระจายเสียงขนาดใหญ่มาจอดริมฟุตปาทฝั่งสนามหลวง ตรงข้ามกับเวทีคนอยากเลือกตั้งในรั้วมหาวิทยาลัยธรรมศาสตร์ ก่อนหันลำโพงเข้ามาในมหาวิทยาลัย ประกาศว่า ศาลปกครองได้มีคำสั่งออกมาแล้วว่าให้ยกคำร้องขอไต่สวนฉุกเฉินว่าการชุมนุมนั้นชอบด้วยกฎหมาย จึงขอให้ทางกลุ่มคนอยากเลือกตั้งยุติการชุมนุมทันที เพราะทำผิดกฎหมาย เรียกเสียงโห่ฮาด่าทอจากกลุ่มผู้ชุมนุม นายสิรวิชญ์จึงใช้ไมค์ของเวทีโต้ตอบกลับไปว่า ไม่ใช่หน้าที่ตำรวจจะมาขวาง แต่ต้องอำนวยความสะดวกให้ เพราะเราใช้สิทธิชุมนุมตามรัฐธรรมนูญเท่านั้น ก่อนจะปะทะคารมตอบโต้กันไปมาอย่างดุเดือด ระหว่างนั้น น.ส.ชลธิชา แจ้งเร็ว ออกไปเจรจากับเจ้าหน้าที่ แต่ไม่เป็นผล ตำรวจยืนกรานไม่ยอมให้ไปทำเนียบฯพร้อมทั้งระดมกำลังตั้งแนวสกัดหน้าพิพิธภัณฑสถานแห่งชาติ และถนนมหาธาตุ นำรถตู้และรถเครื่องเสียง มาจอดขวางถนนไว้ โดยให้ ตชด.หญิงตั้งแถวเป็น แนวหน้าสกัดผู้ชุมนุม,กระทั่งเวลา 08.30 น. แกนนำกลุ่มคนอยาก เลือกตั้งตัดสินใจให้มวลชนทั้งหมดราว 300 คนเศษ ที่ส่วนใหญ่ล้วนเป็นหญิงและชายสูงอายุ เดินเท้าเคลื่อนออกจากมหาวิทยาลัยธรรมศาสตร์ทางประตู 4 ตามแผน โดยตั้งแถวตอนเรียง 3 มีหน่วยมวลชนสวมเสื้อเขียนข้อความหน่วยสันติวิธีนำหน้า ถือหีบเลือกตั้งจำลอง พร้อมป้ายข้อความโจมตี คสช. ตามด้วยรถกระบะติดเครื่องขยายเสียง มีแกนนำยืนปราศรัยคุมการชุมนุม แต่เมื่อเลี้ยวขวาออกมาบนถนนหน้าพระธาตุก็เจอแนวสกัดของตำรวจ ขบวนจึงหยุดลงตามแผนสันติวิธี ก่อนที่นายรังสิมันต์ โรม จะเป็นตัวแทนไปเจรจาครั้งที่ 2 แต่ยังได้รับคำตอบเดิมคือไม่ให้ผ่าน ขณะเดียวกัน ตำรวจยังเปิดเพลงประกอบละครเรื่องบุพเพสันนิวาสใส่ผู้ชุมนุม สลับกับการประกาศให้ยุติการชุมนุมแล้วกลับบ้าน เมื่อเวลาผ่านไปชั่วโมงเศษ นายปิยรัตน์ จงเทพ แกนนำ ประกาศขอให้ยุติการเจรจา และปรากฏว่ามีผู้หญิงรายหนึ่งในกลุ่มมวลชนเป็นลมหมดสติ เนื่องจากอากาศร้อน กลุ่มคนอยากเลือกตั้งจึงร้องขอรถพยาบาล มานำผู้ป่วยออกนอกพื้นที่ เพราะอาการไม่สู้ดี,ต่อมาเวลา 09.50 น. ผู้สื่อข่าวรายงานว่า กลุ่มผู้ชุมนุมเกือบจะปะทะเจ้าหน้าที่ เนื่องจากแกนนำเริ่มไม่พอใจที่ตำรวจไม่ยอมเจรจาหรือตอบรับข้อเรียกร้องใดๆ และยังไม่ยอมส่งรถพยาบาลมาเคลื่อนย้ายคนป่วย จึงสั่งการให้รถกระบะติดเครื่องเสียงเคลื่อนเข้าชนแนวรั้วกั้นของตำรวจ เพื่อนำผู้ป่วยไปส่งโรงพยาบาลเอง ขณะที่แนวรับของตำรวจได้สลับจาก ตชด.หญิงมาเป็นตำรวจชุดควบคุมฝูงชนชายเตรียมผลักดันโต้กลับเต็มที่ แต่ปรากฏว่ารถฉุกเฉินได้รับการเปิดทางให้เคลื่อนเข้ามาในพื้นที่ชุมนุมเพื่อรับผู้ป่วยออกไป ทำให้สถานการณ์คลี่คลายลง อย่างไรก็ตาม รถกระจายเสียงของผู้ชุมนุมได้เคลื่อนมาประชิดหน้าแนวรั้วเจ้าหน้าที่แล้ว จากนั้นมีการปราศรัยโจมตีกันไปมา โดยตำรวจแจ้งว่าถ้าผู้ชุมนุมต้องการเรียกร้องอะไร จะมีเจ้าหน้าที่ฝ่ายรับเรื่องราวร้องทุกข์ของทำเนียบรัฐบาลมารับ แต่ทางแกนนำกลุ่มคนอยากเลือกตั้งไม่ยอม ประกาศยืนกรานไปทำเนียบฯเพื่ออ่านแถลงการณ์ให้ได้,เวลา 10.45 น. มวลชนคนอยากเลือกตั้งที่เดินทางมาร่วมจำนวนหนึ่ง ที่ไม่สามารถเข้ามารวมในมหาวิทยาลัยธรรมศาสตร์ได้ จึงไปรวมตัวอยู่หลังแนวสกัดของเจ้าหน้าที่ตำรวจหน้าพิพิธภัณฑสถานแห่งชาติ ได้ร่วมตัวกันตีตลบแนวหลังแถวเจ้าหน้าที่ ฝ่าเข้ามารวมกับม็อบหน้าธรรมศาสตร์ เจ้าหน้าที่ตำรวจไม่ยอม จึงเกิดการยื้อกันชุลมุนอยู่พักใหญ่ ในที่สุดผู้ชุมนุมก็สามารถรื้อแผงเหล็กฝ่าเข้ามาได้ ขณะที่มวลชนด้านในได้ทีก็พยายามรื้อแผงเหล็กตีฝ่าออกไปบ้าง จนเกิดเหตุชุลมุนรอบสอง ทำให้นายสิรวิชญ์ต้องเข้ามาห้ามเพราะเกรงสถานการณ์จะบานปลาย แต่ถูกเบียดเสียดจนเข่าอ่อนทรุดลงเป็นลม ต้องให้มวลชนหิ้วปีกออกมาปฐมพยาบาล พอค่อยยังชั่วก็ยังฝืนเข้าไปห้ามจนสถานการณ์ยุติลง เหตุการณ์ดังกล่าวทำให้เจ้าหน้าที่และผู้ชุมนุมถลอกฟกช้ำกันคนละเล็กน้อย ระหว่างนั้นเกิดฝนตกกระหน่ำลงมาพื้นที่อย่างหนัก กลุ่มผู้ชุมนุมและสื่อแตกฮือหาที่หลบฝน การเคลื่อนขบวนของกลุ่มคนอยากเลือกตั้งต้องหยุดชั่วคราว ปักหลักอยู่ที่หน้ามหาวิทยาลัยธรรมศาสตร์แทน เพราะไปต่อไม่ได้,กระทั่งเวลา 13.45 น. หลังจากกลุ่มผู้ชุมนุมขยับไปไหนไม่ได้ เพราะติดการสกัดกั้นของเจ้าหน้าที่ตำรวจ ทั้งสายฝนที่โปรยปรายมา นายอานนท์ นำภา น.ส.ชลธิชา แจ้งเร็ว น.ส.ณัฏฐา มหัทธนา 3 แกนนำ เริ่มแผนการสับขาหลอกเจ้าหน้าที่ ฉีกตัวจากม็อบหลักหน้ามหาวิทยาลัยธรรมศาสตร์ไปหากลุ่มมวลชนแนวร่วมกลุ่มเล็กราว 100 คนเศษ ที่รวมตัวหลังแนวกั้นของตำรวจ หน้าพิพิธภัณฑสถานแห่งชาติ ก่อนจะนำทั้งหมดเดินเท้ามุ่งหน้าสู่ทำเนียบรัฐบาล โดนที่ตำรวจไม่ทันได้ขัดขวาง โดยเดินผ่านถนนราชดำเนินกลาง ใช้ผิวจราจร 1 ช่องทาง แวะที่อนุสาวรีย์ประชาธิปไตย รื้อแผงเหล็กกั้นขึ้นไปชูป้ายประท้วง คสช. จากนั้นเดินต่อเลี้ยวซ้ายเข้าถนนราชดำเนินนอก ตำรวจจึงปิดการจราจรถนนราชดำเนินนอก ตั้งแต่แยก จปร.ถึงสะพานมัฆวาน เพื่อเตรียมสกัดกั้น,ผู้สื่อข่าวรายงานว่า เมื่อม็อบอยากเลือกตั้งเดินมาถึงหน้าอาคารสหประชาชาติ ถนนราชดำเนินนอกทั้งหมดก็ไปต่อไม่ได้ เพราะติดแนวกั้นของตำรวจที่เชิงสะพานมัฆวาน เจ้าหน้าที่เริ่มใช้รถกระจายเสียงประกาศว่าผู้ชุมนุมทั้งหมดกำลังฝ่าฝืนกฎหมาย ขอให้เลิกชุมนุมแล้วแยกย้ายกลับ นายอานนท์และแกนนำมวลชนทั้งหมดจึงนั่งลงกลางถนน ขณะที่ตชด.ตำรวจควบคุมฝูงชนหญิง เจ้าหน้าที่สืบสวนนอกเครื่องแบบราว 200 คน ได้ตีวงโอบล้อมแกนนำกลุ่มผู้ชุมนุมและมวลชนถึง 3 ชั้น เพื่อกันมวลชนที่ไม่เกี่ยวออกไป โดยพุ่งเป้าเข้าไปควบคุมตัวแกนนำที่นั่งอยู่บนพื้นถนน จนเกิดการยื้อยุดฉุดกระชากกันชุลมุน เพราะมวลชนเข้ามาปกป้องขัดขวาง ขณะที่แกนนำไม่ยอมลุกขึ้นยืน เมื่อตำรวจเห็นว่าถ้าใช้กำลังต่อไปจะเกิดความรุนแรง จึงใช้วิธีเจรจา ในที่สุดแกนนำม็อบยอมมอบตัวทั้งหมด แต่ต่อรองขออ่านแถลงการณ์ก่อน เจ้าหน้าที่ยอมเปิดทาง ให้เคลื่อนไปข้างหน้าอีก 20 เมตรตามที่ร้องขอ,ผู้สื่อข่าวรายงานว่า แกนนำกลุ่มคนอยากเลือกตั้งอ่านแถลงการณ์เน้นย้ำข้อเรียกร้อง ในวันครบรอบ 4 ปีของการรัฐประหาร 22 พ.ค. 57 ว่า 1.การเลือกตั้งจะต้องเกิดขึ้นภายในเดือน พ.ย.2561 ตามที่ คสช. เคยให้คำมั่นไว้ 2.คสช.จะต้องยุติความพยายามใดๆ ที่จะสืบทอดอำนาจหรือเข้ามามีบทบาทในทางการเมืองต่อไปภายหลังการเลือกตั้ง 3.จะต้องปลดอาวุธ คสช. โดยการยกเลิกประกาศและคำสั่งต่างๆ ของ คสช. ที่ลิดรอนสิทธิเสรีภาพของประชาชน ซึ่งรวมถึงประกาศหรือคำสั่งที่ขัดขวางการดำเนินการต่างๆ ของพรรคการเมืองเพื่อนำไปสู่การเลือกตั้งโดยทันที 4.คสช.จะต้องยุติการดำรงอยู่ของตัวเอง และเปลี่ยนสถานะของรัฐบาล พล.อ.ประยุทธ์ เป็น รัฐบาลรักษาการโดยทันที เพื่อสร้างหลักประกันในการจัดการเลือกตั้งที่เสรี เป็นธรรม โปร่งใส และปราศจากการแทรกแซงจาก คสช. และ 5.กองทัพจะต้องยุติการสนับสนุน คสช. ในทุกประการทันที เพื่อไม่ให้ คสช.มีขุมกำลังในการสืบทอดอำนาจ,เมื่ออ่านแถลงการณ์เสร็จ ทางกลุ่มร่วมกันชูสามนิ้ว ก่อนที่ตำรวจจะเชิญแกนนำและมวลชนบางส่วนขึ้นรถห้องขังออกจากพื้นที่ ประกอบด้วย น.ส.ณัฏฐา มหัทนา นายอานนท์ นำภา น.ส.ชลธิชา แจ้งเร็ว นายโชคชัย ไพบูลย์รัชตะ และนายเอกชัย หงส์กังวาน และมวลชนอีก 4 คน คือ นายพุทไธสิงห์ พิมพ์จันทร์ นายคีรี ขันทอง ว่าที่ร้อยตรีภัทรพล จันทรโคตร นายประสงค์ วางวัน รวม 9 คน ทั้งหมดถูกนำไปส่งยัง สน.พญาไท ขณะที่มวลชนไม่สามารถเคลื่อนไหวต่อได้ จึงเริ่มทยอยสลายตัวกลับ,ต่อมาเวลา 17.00 น. มีกลุ่มมวลชนราว 100 คน รวมตัวกันที่บริเวณหน้า สน.พญาไท โดย มีตำรวจควบคุมฝูงชน ตั้งแถวล้อมอยู่รอบสถานี ส่วนบริเวณทางขึ้นอาคาร มีตำรวจควบคุมฝูงชน 4 นาย ยืนคุมประตู คอยตรวจสอบหากมาแจ้งความทั่วไปสามารถเข้าในตัวอาคารได้ แต่หากเป็นกลุ่มมวลชน และผู้สื่อข่าวจะถูกห้ามเข้าไปในตัวอาคาร บรรยากาศทั่วไปยังสงบทางมวลชนนำข้าวกล่องมาเลี้ยง และเริ่มมีสายฝนโปรยปรายเล็กน้อย,ขณะที่ผู้ชุมนุมส่วนใหญ่ปักหลักอยู่บริเวณมหาวิทยาลัยธรรมศาสตร์ เวลา 14.30 น. ได้เผชิญหน้าตำรวจอีกครั้ง ระดมชายฉกรรจ์ตั้งแนว 3 แถว เข้าผลักดันดึงแผงรั้วเหล็กจากตำรวจได้ 1 แผง มีการดันกลับไปมาระหว่างตำรวจกับผู้ชุมนุม และใช้รถเครื่องขยายเสียง เคลื่อนดันกำลังตำรวจ แกนนำให้จังหวะรุกให้ผู้ชุมนุมกระชากแผงเหล็กให้ได้ส่งผลต่อเต็นท์ที่นำมากันฝนกลางถนนพังครืนลงมา สถานการณ์เริ่มตึงเครียด การเผชิญหน้ากินเวลาราว 30 นาที แต่ยังไม่สามารถเปิดทางไปได้ ระหว่างนั้นมีการด่าทอโห่ร้อง มีมวลชนบางส่วนปารองเท้าใส่ตำรวจและขวดน้ำ จนกระทั่งกำลังตำรวจได้เข้าขอเจรจากับทางนายรังสิมันต์ ทำให้บรรยากาศคลี่คลายลง,นายรังสิมันต์กล่าวว่า ตนเจรจาขอมอบตัวกับตำรวจก่อน โดยแกนนำคนอื่นๆตามไปทีหลัง เพื่อส่งมวลชนกลับบ้านก่อน หรือสามารถตามไปพบได้ที่สน.ชนะสงคราม เพราะตนไม่อยากให้เกิดความรุนแรงขึ้น ทั้งนี้ ผลการเจรจากับตำรวจนั้น ทางเจ้าหน้าที่กำลังนำผลไปรายงานผู้บังคับบัญชาระดับสูงต่อไปทั้งนี้เมื่อมวลชนทราบเรื่องนี้ บางคนถึงกับตรงไปกอดรังสิมันต์ โรม ร้องไห้ มีบางคนเป็นลม,เวลา 15.35 น. แกนนำประกาศยุติชุมนุม ขอเข้ามอบตัวกับตำรวจที่เดินทางมารับตัวไปยัง สน.ชนะสงคราม ทันที นายรังสิมันต์กล่าวว่า วันนี้เป็นการตัดสินใจที่ลำบาก แต่วันนี้ทุกคนได้ทำภารกิจตั้งแต่เมื่อวานจนวันนี้ มันเกินความสำเร็จ ตลอด 4 ปี ในระบบ คสช. ไม่มีใครท้าทายดังที่ปรากฏในวันนี้ พวกเราได้ลอง ทุกวิถีทางแล้ว แม้จะเปลี่ยนผ่านไปสู่ระบอบประชาธิปไตยไม่สำเร็จ แต่วันนี้เป็นวันประวัติศาสตร์ หลังจากนี้คนที่มาสานต่ออาจเป็นพวกเราหรือคนรุ่นหลังที่จะมาต่อยอดบนบ่าของพวกเราทุกคน ตนเข้าใจทุกคนและรู้สึกโศกเศร้า แต่ก็เป็นหนทางเดียวที่จะยุติชุมนุมด้วยความสงบ,จากนั้นนายสิรวิชญ์ได้อ่านแถลงการณ์โดยระบุว่าขอให้เป็นหน้าที่ของทุกคนในการโค่น คสช.ให้ได้ในอนาคต วันนี้ไม่ใช่การประกาศยอมแพ้ เราเริ่มจากจุดแรกและไม่คิดจะถอย หลังจากนั้นแกนนำได้ยกมือไหว้มวลชนพร้อมชูสามนิ้วร่วมกับมวลชน จากนั้นแกนนำทั้ง 3 คน ประกอบด้วยนายสิรวิชญ์ หรือจ่านิว เสรีธิวัฒน์ นายรังสิมันต์ โรม และนายปิยรัตน์ จงเทพ รวมทั้งนายนิกร วิทยาพันธุ์ ผู้ตัดกุญแจประตู ม.ธรรมศาสตร์ ไปกับเจ้าหน้าที่ตำรวจที่ สน.ชนะสงคราม,เวลา 16.00 น. ที่ สน.ชนะสงคราม เจ้าหน้าที่ตำรวจคุมตัว นายรังสิมันต์ โรม นายสิรวิชญ์ หรือจ่านิว เสรีธิวัฒน์ นายปิยรัฐ จงเทพ นายนิกร วิทยาพันธุ์ 4 แกนนำกลุ่มคนอยากเลือกตั้ง มาสอบปากคำพร้อมแจ้งข้อกล่าวหา โดยมีมวลชนมารอให้กำลังใจบริเวณด้านหน้า สน.ชนะสงครามจำนวนหนึ่ง มี น.ส.พัฒน์นรี ชาญกิจ มารดานายสิรวิชญ์ หรือจ่านิว มาเยี่ยมบุตรชายหลังทราบข่าวการคุมตัว ทันทีที่จ่านิวเห็นหน้ามารดาก็มีสีหน้ายิ้มแย้มแจ่มใส โดยแม่จ่านิวได้ใช้ฝ่ามือลูบไปที่ใบหน้าของลูกชาย เพื่อตรวจสอบอาการก็ปรากฏว่ามีอาการปวดหัวตัวร้อนคล้ายเป็นไข้ จึงได้ขอยากับ สน.ชนะสงคราม กินบรรเทาอาการ,ต่อมาเวลา 17.00 น. พล.ต.อ.ศรีวราห์ รังสิพราหมณกุล รอง ผบ.ตร. พร้อมคณะเดินทางมาติดตามความคืบหน้า ก่อนเปิดเผยว่า ขณะนี้สามารถจับกุมผู้ต้องหาได้ทั้งหมด 14 คน โดยคุมตัวอยู่ที่ สน.พญาไท 10 คน ได้แก่ 1.นายเอกชัย หงส์กังวาน 2.นายโชคชัย ไพบูลย์รัชตะ 3.นายอานนท์ นำภา 4.น.ส.ชลธิชา หรือเกด แจ้งเร็ว 5.น.ส.ณัฏฐา หรือโบ มหัทธนา 6.นายวิโรจน์ โตงามรักษ์ 7 นายพุทธไธสิงห์ ทิมจันทร์ 8.นายคีรี ขันทอง 9.ว่าที่ร้อยตรี ภัทรพล จันทร์โคตร 10.นายประสงค์ วางวัน และ สน.ชนะสงคราม 4 คน ได้แก่ นายรังสิมันต์ โรม นายปิยะรัฐ จงเทพ นายสิริวิทย์ เสรีธิวัฒน์ และนายนิกร วิทยาพันธุ์,พล.ต.อ.ศรีวราห์กล่าวว่า แจ้งข้อหาผู้ต้องหาทั้งหมด 3 ข้อหา ได้แก่ มาตรา 116 ข้อหายุยงปลุกปั่นฯ มาตรา 215 ข้อหาผู้ใดมั่วสุมกันตั้งแต่ 10 คนขึ้นไปหรือกระทำการให้เกิดความวุ่นวายในบ้านเมือง และข้อหาขัดคำสั่ง คสช. ที่ 3/2558 ร่วมกันมั่วสุม หรือชุมนุมทางการเมือง ณ ที่ใดๆที่มีจำนวนตั้งแต่ 5 คนขึ้นไป ทั้งนี้ ในส่วนของนายนิกร ที่เป็นผู้ใช้คีมตัดแม่กุญแจ ประตู 3 ม.ธรรมศาสตร์ ต้องรอให้อธิการบดี ม.ธรรมศาสตร์ แจ้งดำเนินคดีก่อนถึงจะสามารถแจ้งข้อหาทำลายทรัพย์สินของทางราชการ และลักทรัพย์ในเวลากลางคืน ส่วนการสอบปากคำต้องใช้ระยะเวลาสักระยะ เมื่อเสร็จสิ้นจะคุมตัวแกนนำทั้ง 4 ไปขออำนาจศาลอาญารัชดา เพื่อฝากขัง ในส่วนของพนักงานสอบสวนได้คัดค้านการประกันตัว เนื่องจากก่อเหตุลักษณะดังกล่าวมาหลายครั้ง ยืนยันว่าผู้ต้องหาทั้งหมดถูกเจ้าหน้าที่ตำรวจจับกุมมาไม่ใช่เป็นการมอบตัวแต่อย่างใด,ด้านสำนักงานข้าหลวงใหญ่เพื่อสิทธิมนุษยชนแห่งสหประชาชาติ ภูมิภาคเอเชียตะวันออกเฉียงใต้ ออกแถลงการณ์เกี่ยวกับการชุมนุมว่า สำนักงานข้าหลวงใหญ่เพื่อสิทธิมนุษยชนแห่งสหประชาชาติ ภูมิภาคเอเชียตะวันออกเฉียงใต้และสำนักงานอื่นๆ ของยูเอ็น สังเกตการณ์ชุมนุมโดยสงบของ กลุ่มคนอยากเลือกตั้ง ซึ่งเป็นกลุ่มนักกิจกรรมทางการเมืองและนักกิจกรรมรุ่นใหม่ที่ได้จัดชุมนุมอย่างต่อเนื่องเรียกร้องให้จัดเลือกตั้งช่วงปลายปี 2561 และมีการรำลึกวันครบรอบ 4 ปีการรัฐประหารที่เกิดขึ้นเมื่อวันที่ 22 พ.ค.2557 ปรากฏว่ามีการจับตัวแกนนำและนักเคลื่อนไหวไปจำนวนหนึ่ง สำนักงานข้าหลวงใหญ่เพื่อสิทธิมนุษยชนแห่งสหประชาชาติจึงเรียกร้องให้ปล่อยตัวนักเคลื่อนไหวเหล่านี้โดยทันที พวกเราได้เรียกร้องรัฐบาลไทยอย่างต่อเนื่องให้เคารพสิทธิการแสดงออก การชุมนุมโดยสันติ ในฐานะที่เป็นรัฐภาคีข้อตกลงระหว่างประเทศว่าด้วยสิทธิพลเรือนและทางการเมือง,ด้านสำนักข่าวเอพี เอเอฟพี และรอยเตอร์ รายงานความเคลื่อนไหวเกี่ยวกับการชุมนุมต่อต้านรัฐบาล คสช. ในประเทศไทยด้วยเช่นกัน โดยรายงานเหตุการณ์ต่างๆ ที่เกิดขึ้นวันนี้ที่กลุ่มผู้ประท้วงต่อต้านรัฐบาล คสช. ชุมนุมกันที่มหาวิทยาลัยธรรมศาสตร์และมีแผนเคลื่อนมวลชนไปที่ทำเนียบรัฐบาลเพื่อเรียกร้องให้รัฐบาลจัดเลือกตั้งภายในปีนี้ และเป็นการชุมนุมในวาระครบรอบ 4 ปีการทำรัฐประหาร กระทั่งต่อมาตำรวจเข้ารวบตัวเหล่าแกนนำไป ทั้งหมด และทำให้การชุมนุมสลายตัว,แอมเนสตี้ อินเตอร์แนชนัล ใช้วาระครบรอบ 4 ปีการรัฐประหาร เรียกร้องรัฐบาล คสช. ให้ฟื้นคืนสิทธิพลเรือนในประเทศ เพราะแม้การรัฐประหารผ่านมา 4 ปี แต่การเข้มงวดด้านสิทธิมนุษยชน ยัง ครอบคลุมและไม่ยุติธรรมโดยสิ้นเชิงของเจ้าหน้าที่ยังคงมีอยู่,เมื่อเวลา 13.50 น. ที่ทำเนียบรัฐบาล พล.อ.ประยุทธ์ จันทร์โอชา นายกรัฐมนตรีและหัวหน้าคสช.แถลงภายหลังการประชุม ครม.ว่า วันนี้ถ้าสื่อมวลชนถามว่าอารมณ์ดีหรือไม่ ก็ขอตอบว่าอารมณ์ดีจะไปซีเรียสอะไรนักหนา วันนี้ก็เป็นวันครบรอบ 22 พ.ค. ก็ดีที่เราจะได้ทบทวนว่าเราทำอะไรไปแล้วบ้าง ตั้งแต่วันที่ 22 พ.ค. 57 ซึ่งเราก็ได้ทำอะไรไปเยอะแยะก็เก็บสิ่งเหล่านี้ไว้เป็นกำลังใจให้พวกเรากันเองดีกว่า เพื่อทำงานต่อไป ไปสู่รัฐบาลหน้า,นายกฯกล่าวถึงการประเมินผลงานครบรอบ 4 ปี คสช.ว่า ใครจะไม่พอใจก็ไม่ทราบ ตนพอใจที่ได้เริ่มต้นไว้ให้ในเรื่องของการปฏิรูปหลายอย่าง ต้องมาดูกันต่อไปว่าระยะเวลาต่อจากนี้ไปหลังจากที่ได้ทำปฏิรูปขั้นต้นไปแล้ว โครงสร้างต่างๆ กฎหมาย วิธีการงบประมาณ แผนงานต่างๆ จะทำอย่างไรกันต่อไป เรามีคณะกรรมการยุทธศาสตร์ชาติ และคณะกรรมการปฏิรูป ซึ่งตนไม่ต้องการให้เกิดความขัดแย้งระหว่างสองคณะกรรมการ ยอมรับว่ามีความกังวลในเรื่องเหล่านี้ แต่เราจำเป็นจะต้องมีกรอบไม่เช่นนั้นการใช้จ่ายงบประมาณจะไม่คุ้มค่าไม่ต่อเนื่องเชื่อมโยง พอใจในสิ่งที่ได้ทำตรงนี้มาก็ค่อยๆฟัง กันต่อไปจะเข้าใจไปเรื่อยๆ,พล.อ.ประยุทธ์กล่าวถึงกลุ่มคนอยากเลือกตั้งที่ชุมนุมเรียกร้องให้จัดการเลือกตั้งในเดือน พ.ย.ว่า ก็เรียกร้องไป เรียกร้องได้ ซึ่งอ้างว่าเป็นการเรียกร้องตามรัฐธรรมนูญ แต่กฎหมายการชุมนุมว่าอย่างไรก็ไปว่ากันมาให้ครบ บอกแล้วว่าเป็นไปตามขั้นตอนของตนคือต้นปี 62 ไม่มีเร็วกว่านั้น ที่มันล่าช้าไป 3-4 เดือน เป็นเรื่องความพร้อมของกฎหมาย เรื่องการประท้วงอะไรตอนนี้ก็พยายามผ่อนผันให้ตามที่เราสามารถให้ได้ เราไม่ต้องการจะปิดกั้น คนเหล่านี้ก็ออกมาแสดงความคิดเห็นหลายครั้งแล้ว รัฐบาลก็รับมาพิจารณาในสิ่งที่สามารถกระทำได้ แต่เขาก็ยังทำต่อไปเรื่อยๆ วันนี้ศาลปกครองสูงสุดตัดสินแล้ว เจ้าหน้าที่ปฏิบัติตามกฎหมาย ถ้าไม่ทำก็โดนละเว้น,นายกฯกล่าวอีกว่า วันนี้ถ้าเรามีการเดินขบวนที่ไม่มีวันสิ้นสุด ภาพรวมเศรษฐกิจที่กำลังเติบโตสิ่งเหล่านี้จะหายไปเรื่อยๆ แล้วจะทำอย่างไร ตัวเลขต่างๆจะตกลง สิ่งต่างๆก็ไม่เกิดขึ้น ฉะนั้นความมั่นคง ปลอดภัย ชีวิตทรัพย์สินสำคัญที่สุด ฝากสื่อช่วยกันพิจารณาตรงนี้ด้วย ผมไม่อยากให้ไปสัมภาษณ์เพราะเป็นการขยายความ ต้องฟังเหตุผลที่รัฐบาลพูดบ้างว่าเราต้องการอะไรกันในวันนี้ ไม่ได้หมายความว่าจะไปปิดกั้น ตอนนี้กำลังไปตรวจสอบทั้งหมด ไม่ว่าจะการ์ดมีคดีความในส่วนตรงไหนหรือไม่,รัฐบาลจำเป็นต้องใช้กฎหมายในการรักษาความสงบเรียบร้อย แต่ไม่ได้หมายความว่าจะเอากฎหมายไปบังคับใช้กับคนที่เห็นต่าง เห็นต่างได้แต่ต้องไม่ผิดกฎหมาย จำคำพูดผมไว้นะ ฉะนั้นการดำเนินคดีต่างๆก็จะต้องเอาจริงเอาจังให้มากขึ้น ไม่เช่นนั้นเราจะเสียหาย ผมให้ประเทศเสียหายไม่ได้ อะไรที่เกิดขึ้นในวันนี้เป็นอนาคตของประเทศในวันข้างหน้าทั้งสิ้น ฝากทุกคนไว้ด้วย ผมยืนยันว่าทุกเรื่องรับทราบหมด ใครจะร้องเรียนอะไรต่างๆ เพราะผมติดตามหลายช่องทางด้วยกัน และนำไปสู่การปฏิบัติและแก้ปัญหาสั่งการใน ครม.ให้ไปหามาตรการที่เหมาะสม นั่นคือรัฐบาลนี้ ฉะนั้นอยากให้เข้าใจตรงนี้ด้วย พล.อ.ประยุทธ์กล่าว พร้อมระบุว่า ขอบคุณ สวัสดีขอให้รักษาสุขภาพด้วยฝนตกไม่เป็นหวัด เมื่อถามว่า ที่นายกฯระบุว่า 4 ปีแป๊บเดียวยังมีปัญหาต้องแก้อีกเยอะ คิดว่าต้องใช้เวลาอีกกี่ปีในการแก้ปัญหา นายกฯตอบว่า ให้ไปถามรัฐบาลในวันข้างหน้า,พล.อ.ประยุทธ์ยังกล่าวถึงปัญหางบฯการก่อสร้างรัฐสภาแห่งใหม่ว่า เราอย่าไปให้ความสำคัญเฉพาะเรื่องไมค์หรือนาฬิกาเลย เพราะมีขั้นตอนอยู่แล้ว วันนี้ยังไม่มีใครผิด ใครถูกหรอก เพราะเป็นการเสนอขึ้นมาตามหลักการเดิมที่รัฐบาลก่อนหน้านี้ โดยมีการออกแบบมาอย่างสวยหรู ซึ่งตนเองก็ทำอะไรไม่ได้ เพราะออกแบบไปแล้ว และเขาตั้งไว้ว่าจะต้องเป็นรัฐสภาที่สวยงาม ทันสมัยที่สุดในภูมิภาค ดังนั้น จึงอาจทำให้มีราคาแพงเพราะเป็นของดี แต่เราก็ต้องมาดูว่ามีความจำเป็นแค่ไหน อย่างไร ต้องมาดูในเรื่องของงบประมาณด้วย เพราะฉะนั้นระยะแรกควรจะเป็นแค่ไหน อย่างไร ในอนาคตจะสามารถพัฒนาต่อได้หรือไม่ ตนจึงให้เขาไปทบทวน ฉะนั้นก็อย่าเพิ่งไปพูดจาให้ร้ายกันไปมาเลย มันเสียหาย คนทำงานก็จะหมดกำลังใจ อย่าเพิ่งไปพูดว่าใครผิด ใครถูกเลย ถ้ามีการทุจริตเมื่อไหร่ ก็เข้าสู่กระบวนการยุติธรรมเมื่อนั้น,ที่ทำเนียบรัฐบาล พ.อ.อธิสิทธิ์ ไชยนุวัติ ผู้ช่วยโฆษกประจำสำนักนายกรัฐมนตรี เปิดเผยภายหลังการประชุม ครม.ว่า ในวันที่ 11-12 มิ.ย.นี้ พล.อ.ประยุทธ์ จันทร์โอชา นายกฯ และหัวหน้า คสช.พร้อม ครม.มีกำหนดเดินทางลงพื้นที่ตรวจราชการ จ.พิจิตร และประชุม ครม.อย่างเป็นทางการนอกสถานที่ที่ จ.นครสวรรค์ เพื่อพบปะประชาชนและติดตามความคืบหน้าการดำเนินงานตามนโยบายรัฐบาลในส่วนของกลุ่มจังหวัดภาคเหนือตอนล่าง ได้แก่ จ.นครสวรรค์ อุทัยธานี กำแพงเพชร และเพชรบูรณ์,นายดนุชา พิชยนันท์ รองเลขาธิการคณะกรรมการพัฒนาการเศรษฐกิจและสังคมแห่งชาติ (สศช.) แถลงภายหลังประชุม ครม.ว่า ครม.ได้พิจารณาร่างยุทธศาสตร์ชาติทั้ง 6 ด้าน ที่คณะกรรมการยุทธศาสตร์ชาติ ร่างขึ้น แต่มีความเห็นค่อนข้างมากจากหลายหน่วยงาน จึงมีมติให้ สศช.นำความเห็นไปพิจารณาปรับปรุงร่าง และนำกลับมาเสนอ ครม.อีกครั้งในวันที่ 5 มิ.ย. จากนั้นภายในวันที่ 8 มิ.ย. ส่งให้สภานิติบัญญัติแห่งชาติ (สนช.) พิจารณาโดยมีเวลา 30 วัน เมื่อเห็นชอบแล้วนำขึ้นทูลเกล้าฯ คาดว่าเดือน ก.ค.จะประกาศใช้ยุทธศาสตร์ชาติฉบับที่เป็นทางการได้,ผู้สื่อข่าวรายงานว่า ในช่วงท้ายของการประชุม ครม. พล.อ.ประยุทธ์ จันทร์โอชา นายกฯและหัวหน้า คสช. มอบหมายให้รัฐมนตรีกระทรวงที่เกี่ยวข้องกับ โครงการไทยนิยมยั่งยืน ร่วมกันแถลงถึงความคืบหน้า โครงการไทยนิยมยั่งยืนให้สื่อมวลชนรับทราบ โดยช่วงหนึ่งของการแถลงข่าว พล.อ.อนุพงษ์ เผ่าจินดา รมว.มหาดไทย กล่าวว่า โครงการดังกล่าวไม่ต้องรู้ว่าเงินมาจากไหน ทุกชุดที่ลงไป ลงไปในแนวทางประชารัฐถึงประชาชนทั้งหมด เงินมาจากก้อนไหน เงินอะไรลงไป เขาไม่ต้องรู้ ขอให้เขาได้เท่านั้น ขอให้รู้ว่าจะพัฒนาตัวเองพัฒนากลุ่มอย่างไร อยากให้ รู้ว่าเป็นความตั้งใจของรัฐบาลที่จะทำให้เขามีรายได้ ดีขึ้น เราไม่ได้แจกเงิน ตามศาสตร์พระราชาของในหลวงรัชกาลที่ 9 เราไม่ได้แจกปลา แต่แจกเบ็ด ให้เขาหาปลากิน เราเน้นความยั่งยืน เอาโอกาสไปถึงตัวเขา,เมื่อเวลา 13.00 น. ที่รัฐสภา นายมีชัย ฤชุพันธุ์ ประธานกรรมการร่างรัฐธรรมนูญ (กรธ.) กล่าวถึงกรณีที่ศาลรัฐธรรมนูญจะพิจารณาร่าง พ.ร.บ.ประกอบรัฐธรรมนูญว่าด้วยการได้มาซึ่งวุฒิสภา (ส.ว.) ในวันที่ 23 พ.ค. ว่า ต้องรอดูว่าบัญญัติที่เป็นปัญหาขัดหรือแย้งต่อรัฐธรรมนูญหรือไม่ ถ้าขัดต้องดูว่าจะกระทบกับสาระสำคัญที่ทำให้ร่างตกไปทั้งฉบับหรือไม่ ถ้าไม่ใช่ บทบัญญัติเฉพาะมาตรานั้น ก็ตกไป นำมาใช้บังคับไม่ได้ แต่ร่าง พ.ร.บ.สามารถนำมาบังคับใช้ได้ แต่ถ้าศาลฯวินิจฉัยว่าขัดหรือแย้งทั้งฉบับ กรธ.ต้องกลับมาทำใหม่ โดยแก้เฉพาะส่วนที่ขัดหรือแย้ง แล้วส่งไปยัง สนช.พิจารณา หากแก้ เพียง 1-2 มาตรา ก็พิจารณา 3 วาระรวดเลยได้ จึงไม่น่ากระทบโรดแม็ปเลือกตั้ง โดยจะใช้เวลารวมทั้งขั้นตอน สนช. 2-3 สัปดาห์น่าจะจบ ไม่น่า จะรื้อหรือทำอะไรใหม่เพราะไม่มีเวลา,นายจาตุรนต์ ฉายแสง แกนนำพรรคเพื่อไทย โพสต์เฟซบุ๊กว่า คสช.อ้างความจำเป็นระงับความขัดแย้งวุ่นวายเข้าทำรัฐประหาร ผ่านไป 4 ปี ยังใช้ เรื่องนี้เป็นข้ออ้างอยู่ในอำนาจ สร้างเงื่อนไขให้สังคมไทยอยู่ในสภาพขาด คสช.ไม่ได้ ต้องอยู่ใต้ระบบอำนาจนิยม สิ่งที่อ้างเป็นภารกิจสำคัญล้มเหลวในทุกด้าน ไม่พยายามสร้างความปรองดอง ทั้งยังใช้อำนาจตามอำเภอใจ จำกัดสิทธิเสรีภาพผู้เห็นต่าง บังคับใช้กฎหมายอย่างเลือกปฏิบัติ สร้างระบบที่จะอยู่ในอำนาจต่อไป โดยประชาชนไม่มีสิทธิ์มีเสียง ไม่มีการปฏิรูปแม้แต่เรื่องเดียว ยุทธศาสตร์ชาติและแผนปฏิรูปต่างๆเป็นอุปสรรคต่อการพัฒนาประเทศมากกว่าจะเกิดการปฏิรูป การปราบทุจริตคอร์รัปชันเป็นไปอย่างลูบหน้าปะจมูกเลือกปฏิบัติ ปกป้องพวกพ้องและเอื้อให้เกิดคอร์รัปชันที่ไม่มีใครทัดทานได้ เกิดสภาวะรวยกระจุกจนกระจาย 4 ปีได้พิสูจน์ ว่าสิ่งที่ คสช.ใช้เป็นข้ออ้าง ไม่เกิดผลสำเร็จ ล้มเหลวอย่างสิ้นเชิง,นายสมศักดิ์ ปริศนานันทกุล แกนนำพรรคชาติไทยพัฒนา โพสต์เฟซบุ๊กส่วนตัวในวันครบรอบ 4 ปี คสช.ภายใต้ชื่อเรื่อง ครบ 4 ปีที่ไขว่คว้าหา ดวงดาวตอนกลางวัน และหาสุริยันยามค่ำคืน ใจความว่า 4 ปีที่ผ่านมาการใฝ่หาประชาธิปไตยเป็นไปไม่ได้เลย ไม่ต่างจากการหาดวงดาวตอนกลางวัน หาสุริยันยามค่ำคืน ที่ผ่านมา คสช.และรัฐบาลเลื่อนเลือกตั้งมาแล้วถึง 4 ครั้ง โดยครั้งที่ 4 เลื่อนเป็นเดือน ก.พ.2562 เมื่อถึงเวลาคาดเดาไม่ได้ว่าจะมีเหตุอะไรให้โรดแม็ปเลื่อนอีกหรือไม่ ได้แต่สวดมนต์ไหว้พระ ขอพระสยามเทวาธิราชจงดลบันดาลอย่าให้เกิดเหตุการณ์ใดทำให้การเลือกตั้งต้องขยายไปอย่างไม่มีกำหนด ตอนท่านเข้ามาบอกจะคืนความสุขให้ จะปฏิรูปบ้านเมืองโดยเร็ว นี่ 4 ปีเต็มๆ บนอำนาจเบ็ดเสร็จเด็ดขาด แต่ทุกอย่างยังหยุดนิ่ง ดูเหมือนจะถูกรั้งให้ถอยหลังไปอีก ยังไม่มีทีท่าจะคืนอำนาจให้เมื่อใด เด็กและผู้ใฝ่ประชาธิปไตยจึงลุกขึ้นมาทวงถาม,ผู้สื่อข่าวรายงานว่า เมื่อเวลา 21.00 น. เจ้าหน้าที่ตำรวจได้คุมตัวนายวิเศษณ์ สังข์วิศิษฏ์ คนขับรถเครื่องขยายเสียง ในกลุ่มผู้ชุมนุมอยากเลือกตั้ง ผู้ต้องหาอีกรายหนึ่ง มาสอบปากคำที่ สน.ชนะสงคราม พร้อมแจ้งข้อหา แต่ขณะที่สอบปากคำนายวิเศษณ์ มีอาการความดันสูง ต้องเรียกรถพยาบาลมาพาตัวไปรักษาต่อที่ รพ.วชิรพยาบาล ซึ่งนอกจากนายวิเศษณ์ แล้วยังมีนายนิกร วิทยาพันธุ์ อีก 1 ใน 4 ผู้ต้องหาที่ สน.ชนะสงคราม ก็มีอาการความดันโลหิตสูงเช่นกัน เนื่องจากมีโรคประจำตัว เจ้าหน้าที่ตำรวจจึงควบคุมตัวทั้ง 2 คนไปยังโรงพยาบาลทันที",ม็อบอยากเลือกตั้งรวมตัวบุกทำเนียบกดดัน รัฐบาล คสช.ตามนัด 22 พ.ค. ครบรอบ 4 ปีรัฐประหาร แต่เจอมาตรการสกัดกั้นเข้มข้น,เลือกตั้ง,"ชุมนุม,อยากเลือกตั้ง,ม็อบอยากเลือกตั้ง,รัฐบาล คสช.,ข่าวหน้า1,เลือกตั้ง",https://www.thairath.co.th/news/politic/1289037
6024,ก้อนเมฆพาเที่ยว : การแสดงที่ต้องไปดูทุกปี,"ถึงช่วงเวลาปลายปีทีไร มีการแสดงหนึ่งที่ครอบครัวของผมไม่เคยพลาด นั่นก็คือ การแสดงโขนพระราชทาน ที่ศูนย์วัฒนธรรมแห่งประเทศไทย ซึ่งจัดขึ้นอย่างสม่ำเสมอทุกปี ผมดีใจที่ได้เห็นว่า เด็กๆ หันมาสนใจโขนกันมากขึ้น ดูจากลูกชายของผมและเพื่อนๆ รุ่นราวคราวเดียวกัน ต่างก็อยากไปดูและนำมาเล่าสู่กันฟังอย่างสนุกสนาน สาเหตุอาจจะเป็นเพราะลูกชายผมฟังดนตรีไทย และโขนละครจากโทรทัศน์ช่อง 11 ตั้งแต่ยังเล็ก พอโตขึ้นมาอีกนิด เขาก็ชอบให้พาไปวัดพระแก้ว เดินรอบอุโบสถจดชื่อยักษ์ทุกตัว และดูจิตรกรรมฝาผนังอย่างเพลิดเพลิน,เมื่อเรียนถึงชั้นอนุบาล 3 ผมเริ่มพาเขาไปดูโขนพระราชทาน ตอน จองถนน แล้วพบว่าเด็กเล็กๆ  ก็สามารถเข้าใจเนื้อเรื่องและสนุกสนานไปได้เกือบตลอดทั้งเรื่อง หลังจากนั้นมา เราจะชวนกันไปติดตามดูการแสดงโขนทุกๆ ปี และทุกๆ โอกาส เท่าที่จะทำได้ ไม่ว่าจะเป็นที่โรงละครแห่งชาติ โขนนักเรียนของโรงเรียนสาธิต มศว ประสานมิตร การแสดงหุ่นละครเล็ก จนถึงขั้นพาลูกชายไปคุยกับศิลปินแห่งชาติ ที่สถาบันบัณฑิตพัฒนศิลป์ ซึ่งดูแลจัดการการศึกษาเกี่ยวกับศิลปะและวัฒนธรรมโดยตรง,เมื่อขึ้นชั้นประถมศึกษา ที่โรงเรียนมีกิจกรรมเสริมช่วงนอกเวลาเรียน เจ้าลูกชายขอไปเรียนโขนทุกเย็นวันจันทร์ สมัยก่อนผมจำได้ว่า กว่าจะได้เรียนโขนที่อยู่ในหลักสูตร ก็ตอนอยู่ชั้น ป.4 ได้ฝึกเต้นเสาและท่าทางต่างๆ ช่างเป็นโชคดีของเด็กๆ สมัยนี้มีโอกาสเรียนรู้สิ่งเหล่านี้ได้มากขึ้น เพราะมีทั้งหนังสือ สื่อการเรียนและคุณครูที่พร้อมจะสอนให้ด้วยความตั้งใจ,ตามปกติการฝึกโขน จะแยกออกเป็นฝ่ายยักษ์และฝ่ายลิง ส่วนใหญ่จะดูตามลักษณะรูปร่าง ถ้าเป็นคนสูงใหญ่น่าจะเป็นยักษ์ ส่วนที่ตัวเล็กปราดเปรียวก็เหมาะจะเป็นลิง ผมให้ลูกเลือกฝ่ายที่ชอบเอง เขาเลือกที่จะเป็นลิงตามประสาเด็กผู้ชายที่มักอยากจะอยู่ฝ่ายพระเอก โดยมีเป้าหมายสูงสุดคือ จะเป็นหนุมานให้ได้ในตอนโต แต่ก่อนจะไปถึงจุดนั้นก็ต้องเริ่มฝึกแสดงเป็น เขนลิง หรือทหารลูกสมุนลิงเสียก่อน,เขนลิง แม้จะมีบทบาทไม่มากนัก แต่ก็ได้สวมหัวโขนได้ถืออาวุธ แค่นั้นเจ้าลูกชายก็ดีใจมากแล้วครับ เน้นเต้นท่าพื้นฐาน เดินตามพระราม พระลักษมณ์ และเสนาลิง แต่เขาก็อินมาก เวลานั่งรอบทพูด เขาก็จะทำท่าเกา หัวร่อ ทำตัวขยุกขยิกเหมือนกับลิงที่แสดงในโขนแต่ละชุดที่เขาเคยดูมา,ในงานประจำปีของโรงเรียน มีการแสดงโขนด้วยเช่นกัน เด็กๆ ที่ตั้งใจซ้อมและเข้าเรียนมาตลอดเทอม อาจารย์ก็จะเรียกตัวมาให้ร่วมแสดง มีน้องใหม่เข้ามาหลายคน ส่วนเพื่อนเก่าที่เคยแสดงร่วมกัน บางคนก็ไปทำกิจกรรมอื่นแล้ว ลูกชายผมรู้ดีว่า ถ้าจะไต่ไปถึงตัวละครที่เขาใฝ่ฝัน ต้องซ้อมให้สม่ำเสมอ และอดทนรอเล่นบทที่ยากขึ้นตามลำดับชั้นปี กว่าจะได้มีชุดเสนาต้องเป็นปีหน้า และจะได้เป็นเสนาลิงที่มีบทบาทต้องรอถึงมัธยม ผมเองก็เฝ้าดูเขาต่อไปว่า ความมุ่งมั่นของลูกชายจะไปถึงจุดไหน  ,เมื่อสัปดาห์ที่ผ่านมา ครอบครัวของเราได้ไปชมโขนพระราชทานอีกครั้ง ปีนี้เป็นตอน นาคบาศ เป็นตอนที่อินทรชิต มีบทบาทเด่น ในการทำพิธีชุบศรนาคบาศ แล้วยิงใส่พระลักษมณ์และเหล่าเสนาลิงจนสู้ไม่ได้ ได้เห็นยักษ์กุมารหัวจุกชื่อ วิรุญมุข ใช้มนต์กำบังกายและแปลงกายเป็นอินทรชิต ทางฝ่ายทัพลิง แม้ว่าจะไม่ได้เน้นที่หนุมานมากเท่าปีก่อนๆ แต่ก็น่าตื่นเต้น เพราะเราจะได้เห็นบทบาทของ ชามพูวราช ที่แปลงเป็นหมีใหญ่ไปทำลายพิธี ได้เห็น นิลนนท์ ที่มากับพระราม และได้เห็นพญาครุฑขนาดมหึมา บินลงมาขับไล่พญานาคที่มัดฝูงลิง,เมื่อดูจบ สิ่งที่ลูกชายผมชอบมาก คือ ต้องขอไปถ่ายรูปกับนักแสดงยักษ์และลิงทุกคน เกิน 90% เขาจะรู้จักชื่อตัวละครใน เรื่อง รามเกียรติ์ แต่ถ้าไม่ทราบ ผมก็จะให้ลูกชายไปสอบถามกับนักแสดงเองว่าพี่เขาเล่นเป็นตัวอะไร,ผมเชื่อว่า กิจกรรมเสริมต่างๆ ให้ลูกต่างก็เป็นสิ่งดีทั้งนั้น ไม่ว่าจะเป็นดนตรี กีฬา หรือศิลปะ ถ้าเด็กรัก เขาจะทำได้ดีโดยไม่ต้องบังคับ การจูงใจที่ดีที่สุด คือ การพาไปสัมผัสของจริง ไปดู ไปเล่น ไปทำกิจกรรม เมื่อเขาไปเห็นมาแล้ว เรามีสื่อต่างๆ นำมาต่อยอดและกระตุ้นให้เขาสนใจได้อีก ไม่ว่าจะเป็นหนังสือ DVD หนังหรือเพลง ถ้าเด็กลงมาหน่อยก็มีนิทานให้เขาได้ฟังหรืออ่านเอง กิจกรรมเสริมเหล่านี้ แค่เด็กๆ เขาได้ทำเพราะรักจริง ผู้ปกครองเห็นก็มีความสุขแล้วครับ และไม่แน่ถ้าทำดีมากๆ อาจจะเป็นงานอดิเรกยามเมื่อเขาโตขึ้น หรือทำเป็นอาชีพไปเลยก็ได้นะครับ,น้าเมฆ  ,http://www.facebook.com/cloudbookfanpage",ถึงช่วงเวลาปลายปีทีไร มีการแสดงหนึ่งที่ครอบครัวของผมไม่เคยพลาด นั่นก็คือการแสดงโขนพระราชทาน ที่ศูนย์วัฒนธรรมแห่งประเทศไทย ซึ่งจัดขึ้นอย่างสม่ำเสมอทุกปี ผมดีใจที่ได้เห็นว่าเด็กๆ หันมาสนใจโขนกันมากขึ้น,,"นิทานบนก้อนเมฆ,น้าเมฆ,การแสดงโขน,โขนพระราชทาน,ศูนย์วัฒนธรรม,ก้อนเมฆพาเที่ยว,ดนตรีไทย,ข่าวไลฟ์สไตล์,ข่าวไทยรัฐ,ไทยรัฐไลฟ์สไตล์,ไทยรัฐออนไลน์",https://www.thairath.co.th/content/466076
4238,แย่งซีนร่างรธน. เสธ.อู้ว้ากสมบัติ,"ตัดหน้านัดระดมสมอง74พรรคร่วมนักวิชาการ,เสธ.อู้ ฉุน สมบัติ ปาดหน้าเค้ก ระดมตัวแทนพรรคการเมือง-นักวิชาการให้ข้อเสนอแนะร่าง รธน. บอกมีโอกาสเจอตัวจะถามเหตุผล ปธ.กมธ.ปฏิรูปการเมืองไม่สนเดินหน้ารับฟังทุกฝ่าย หวังเพิ่มน้ำหนักคำแปรญัตติแก้ไขร่างแรก ไพบูลย์ ยัดประชามติลงบทเฉพาะกาล อ้างไม่ให้กระเทือนไปถึง คสช. เทียนฉาย แขวะสองพรรคใหญ่กลัวเหงา ชงโมเดลใช้ รธน.เก่าประกบร่างใหม่ บิ๊กป้อม เมินคำขอฝ่ายการเมืองจัดประชุมพรรค วิษณุ โหมโรงทีมเกาะติดพิมพ์เขียว ห่วงประดิดประดอยถ้อยคำมากทำคนงง คสช.มอบ มีชัย นำทีมชำแหละ หลวงพี่เทพ ตีตราห้ามแก้ รธน. หนุนสุดลิ่ม บิ๊กตู่ ลากยาวอำนาจ,แรงกดดันต่อคณะกรรมาธิการยกร่างรัฐธรรมนูญยังคงมีต่อเนื่อง ล่าสุด พล.อ.เลิศรัตน์ รัตนวานิช โฆษก กมธ.ยกร่างฯ แสดงความไม่พอใจนายสมบัติ ธำรงธัญวงศ์ ประธาน กมธ.ปฏิรูปการเมือง สภาปฏิรูปแห่งชาติ (สปช.) ที่ปาดหน้าเชิญตัวแทนพรรคการเมืองและกลุ่มนักวิชาการ เข้าให้ความเห็นต่อร่างรัฐธรรมนูญฉบับแรก,เมื่อเวลา 13.15 น. วันที่ 6 พ.ค. ที่รัฐสภา นายสมบัติ ธำรงธัญวงศ์ ประธานคณะกรรมาธิการปฏิรูปการเมือง สภาปฏิรูปแห่งชาติ (สปช.) กล่าวว่า ที่ประชุม กมธ.ปฏิรูปการเมืองมีมติจัดสัมมนา 2 ครั้ง เพื่อระดมความเห็นการเสนอญัตติแก้ไขร่างรัฐธรรมนูญร่างแรก โดยนัดแรกวันที่ 15 พ.ค. จะเชิญตัวแทน 74 พรรคการเมืองและภาคประชาชน ส่วนนัดที่สอง จะเชิญคณบดี หรือตัวแทนคณะนิติศาสตร์ คณะรัฐศาสตร์ จากมหาวิทยาลัยต่างๆมาให้ความเห็น โดยคณะอนุกรรมาธิการเตรียมญัตติแก้ไขรัฐธรรมนูญ ที่มีนายดิเรก ถึงฝั่ง เป็นประธาน จะรวบรวมความเห็นเพื่อร่างเป็นญัตติขอแก้ไขร่างรัฐธรรมนูญ ส่งให้ กมธ.ยกร่างรัฐธรรมนูญ เชื่อว่าความเห็นจากการสัมมนาทั้ง 2 ครั้งจะมีประเด็นที่ตรงกันเพื่อเพิ่มน้ำหนักในการเสนอแก้ไข ถ้ามีส่วนที่เห็นแย้งแต่มีนัยสำคัญก็จะเพิ่มเติมเป็นญัตติให้,นายสมบัติกล่าวอีกว่า ส่วนที่พรรคการเมืองจะขออนุญาตคณะรักษาความสงบแห่งชาติ (คสช.) จัดประชุมระดมความเห็นต่อร่างรัฐธรรมนูญ ขึ้นอยู่กับ คสช.อนุญาตหรือไม่ หากเป็นการปรึกษาหารือธรรมดาไม่ได้สร้างเงื่อนไข ก็ไม่น่ามีปัญหา การทำประชามติมีทั้งข้อดีและข้อเสีย ข้อดีคือ ทำให้รัฐธรรมนูญมีความชอบธรรม ส่วนข้อเสียจะทำให้การเลือกตั้งล่าช้า ต้องใช้เวลาให้ประชาชนทำความเข้าใจ การทำประชามติที่เหมาะที่สุด คือ ต้องทำประเด็นเดียว ถ้ารายประเด็นหรือรายมาตราจะยุ่งยากมาก และบรรยากาศทางการเมืองก็มีส่วน เพราะเริ่มมีความกังวลว่าการทำประชามติอาจทำให้เกิดการเผชิญหน้าแล้วบ้านเมืองจะช้ำไปกว่านี้หรือไม่,พล.อ.เลิศรัตน์ รัตนวานิช โฆษก กมธ.ยกร่างรัฐธรรมนูญ กล่าวว่า ไม่เข้าใจว่าทำไมนายสมบัติถึงทำแบบนี้ เพราะ กมธ.ยกร่างฯเตรียมเชิญพรรคการเมืองมาให้ความเห็นอยู่แล้ว อยากทราบเหตุผลเหมือนกันแต่ไม่มีโอกาสเจอตัว นายสมบัติและ กมธ.ปฏิรูปการเมืองน่าจะคิดเองได้ ทำไมถึงไปเอาคนอื่นมาช่วยคิด ความเห็นของพรรคการเมืองมีหลากหลายมาก จะเอามาหลอมรวมคงไม่ใช่เรื่องง่าย แต่ กมธ.ยกร่างฯไม่มีปัญหาพร้อมรับฟังทุกความเห็นที่ กมธ.ปฏิรูปจะดำเนินการ เป็นเรื่องดีที่ กมธ.ปฏิรูปการเมืองจะได้สรุปประเด็นส่งมาให้ กมธ.ยกร่างฯดูก่อนที่จะเชิญพรรคการเมืองมา ทำให้เราทำงานง่ายขึ้น,นายไพบูลย์ นิติตะวัน กรรมาธิการยกร่างรัฐธรรมนูญ กล่าวถึงกรณี พล.อ.ประยุทธ์ จันทร์โอชา นายกรัฐมนตรีและหัวหน้า คสช. โยนเรื่องการทำประชามติให้ คสช. และ สปช. เป็นผู้ตัดสินใจ ว่า คิดว่านายกฯคงให้แสดงความเห็นเพื่อเสนอให้คสช.หรือ ครม.ตัดสินใจ แต่เมื่อรัฐธรรมนูญฉบับชั่วคราวไม่ได้บัญญัติเรื่องประชามติไว้ ดังนั้น ตนจะเสนอในที่ประชุม กมธ.ยกร่างฯวันที่ 29 พ.ค. ให้เพิ่มเติมไว้ในบทเฉพาะกาลร่างรัฐธรรมนูญว่า หลังรัฐธรรมนูญมีผลบังคับใช้ 90 วัน ให้จัดการลงประชามติ ซึ่งข้อเสนอนี้ไม่ทำให้เกิดแรงกระเพื่อมต่อ คสช. เพราะไม่ต้องไปแก้ไขรัฐธรรมนูญฉบับชั่วคราว,นายไพบูลย์กล่าวว่า ถ้าต้องแก้ไขรัฐธรรมนูญเพื่อเปิดทางให้ทำประชามติ จะมีการวิพากษ์วิจารณ์ทุกทาง ไม่ว่าจะทำประชามติแบบไหน เพราะต้องไปแตะรัฐธรรมนูญชั่วคราวของ คสช. รวมถึงโรดแม็ปจะเคลื่อนไปด้วย คสช.จะถูกกล่าวหาอีกว่าต้องการอยู่ในอำนาจต่อ รวมถึงการเอารัฐธรรมนูญปี 40 หรือปี 50 มาใช้ ก็ไม่ได้แก้ปัญหาประเทศ และเสียของอีก แล้วจะมาร่างกันใหม่ทำไม,นายบัณฑูร เศรษฐศิโรตม์ กมธ.ยกร่างรัฐธรรมนูญ กล่าวว่า ขณะนี้ทุกฝ่ายต่างออกมาเรียกร้องให้ทำประชามติ จึงมองว่าไม่ใช่เรื่องเสียหายหากแม่น้ำทั้ง 5 สายจะนำเรื่องมาคุยกัน ส่วนจะทำเป็นรายมาตราหรือทั้งฉบับ ก็ต้องพิจารณาว่าหากทำทั้งฉบับจะดำเนินการอย่างไร หรือถ้าทำเป็นรายมาตราควรหยิบประเด็นใดขึ้นมาสอบถามประชาชน และผลจากนั้นจะเป็นอย่างไร สมมติฐานที่เป็นไปได้ คือ ให้ สปช.โหวตเห็นชอบและส่งให้ประชาชนยืนยันผ่านการทำประชามติอีกครั้ง หรือหาก สปช.,ลงมติไม่เห็นด้วย แล้วให้ประชาชนในฐานะเจ้าของอำนาจอธิปไตยออกเสียงตัดสินก็เป็นอีกแนวทางหนึ่ง ถ้า สปช.และประชาชนลงมติเห็นชอบก็จะเป็นการยืนยันคู่กันว่า ร่างรัฐธรรมนูญได้รับการสนับสนุน แต่หากประชาชนโหวตไม่เห็นด้วยก็ต้องเคารพการตัดสินใจของประชาชน,นายเทียนฉาย กีระนันทน์ ประธาน สปช. กล่าวว่า ไม่เข้าใจและแปลกใจกับข้อเสนอของฝ่ายการเมืองที่ให้นำรัฐธรรมนูญฉบับปี 40 หรือฉบับปี 50 มาประกบในการทำประชามติร่างรัฐธรรมนูญ งงว่าถ้าจะใช้โมเดลเอาของเก่ามาเปรียบเทียบ แล้วที่ร่างกันอยู่จะร่างกันทำไม คนเสนอไม่คิดว่าเสียเวลาหรือ ไม่คิดว่าที่ร่างกันอยู่ดีกว่า พัฒนากว่าอดีตหรือ คงต้องไปถามพรรคการเมืองว่ามีเจตนาต้องการอะไร กลัวจะเหงาหรือเปล่า แต่ยิ่งวิจารณ์มากยิ่งเป็นประโยชน์ต่อผู้ร่าง อยากให้ทุกฝ่ายวิจารณ์อย่างสร้างสรรค์ รอให้เห็นร่างรัฐธรรมนูญร่างสุดท้ายเสียก่อน ส่วนที่มีสมาชิก สปช.จะขออภิปรายร่างรัฐธรรมนูญร่างแรกรอบ 2 ก่อนโหวตลงมติเห็นชอบหรือไม่เห็นชอบร่างรัฐธรรมนูญนั้น ยังไม่ทราบเรื่อง ยังไม่ได้รับการประสานจากทั้งวิป สปช.หรือ กมธ.ยกร่างฯ,เวลา 10.00 น. ที่รัฐสภา มีการประชุมสปช. มีนายเทียนฉาย กีระนันทน์ ประธาน สปช. เป็นประธานการประชุม เพื่อพิจารณารายงานของ กมธ.ปฏิรูปการบริหารราชการแผ่นดิน ในวาระที่ 3 การปรับโครงสร้างอำนาจส่วนกลาง ส่วนภูมิภาค และส่วนท้องถิ่น และวาระที่ 5 การเพิ่มประสิทธิภาพและคุณภาพการบริหารงานภาครัฐ โดยสมาชิกร่วมอภิปรายอย่างกว้างขว้าง ซึ่งที่ประชุมรับทราบรายงานโดยไม่มีการลงมติ ต่อมาภายหลังการประชุม สมาชิกสปช.ได้หารือนอกรอบถึงการเตรียมความพร้อมต่อการส่งคำขอแก้ไขเพิ่มเติมร่างรัฐธรรมนูญของ สปช. ให้ กมธ.ยกร่างรัฐธรรมนูญ โดยนายอลงกรณ์ พลบุตร เลขานุการวิป สปช. แจ้งต่อที่ประชุมว่า ขณะนี้มีสมาชิก สปช.ส่งแบบสำรวจแสดงความประสงค์ยื่นขอแก้ไขเพิ่มเติมรัฐธรรมนูญมาแล้ว 98 ชุด จากจำนวน 249 คน จึงขอให้สมาชิก สปช.ทุกคนส่งแบบสำรวจขอแก้ไขรัฐธรรมนูญภายในวันที่ 8 พ.ค. จากนั้นสัปดาห์หน้าวิป สปช.จะพิจารณารายละเอียดเรื่องการจัดกลุ่มญัตติเสนอแก้ไขรัฐธรรมนูญ ทั้งนี้วิป สปช.จะเชิญคณะกรรมการกฤษฎีกา และฝ่ายกฎหมายของสภาฯมาช่วยพิจารณาถ้อยคำ เบื้องต้นคาดว่ากระบวนการดังกล่าวจะเสร็จสมบูรณ์วันที่ 22 พ.ค.,ด้าน พล.อ.ประวิตร วงษ์สุวรรณ รองนายก-รัฐมนตรีและ รมว.กลาโหม กล่าวถึงข้อเสนอของพรรคการเมืองขอให้ผ่อนคลายประกาศ คสช. เพื่อให้พรรคการเมืองจัดประชุมหารือเรื่องรัฐธรรมนูญได้ว่า เรื่องนี้ คสช.และ กมธ.ยกร่างรัฐธรรมนูญดำเนินการอยู่แล้ว หากไปเปิดให้ทันทีจะเป็นเรื่องการเมืองทั้งหมด ไม่ใช่แค่รัฐธรรมนูญ ขณะนี้ยังสามารถส่งข้อเสนอแนะผ่านช่องทางต่างๆที่เปิดให้ได้ เช่น ศูนย์ดำรงธรรม รัฐบาลพยายามไม่ให้เอาการเมืองเข้ามาเกี่ยว,นพ.นิรันดร์ พิทักษ์วัชระ กรรมการสิทธิมนุษยชนแห่งชาติ (กสม.) กล่าวถึงการควบรวมกสม.กับผู้ตรวจการแผ่นดินว่า ถึงตอนนี้เชื่อว่าจะไม่มีการควบรวม 2 องค์กรเข้าด้วยกัน เพราะ กมธ.ยกร่างฯเริ่มยอมรับแล้วว่า การควบรวมนอกจากจะไม่เกิดประโยชน์แล้วยังจะเกิดผลเสีย ถ้าให้แยกเหมือนเดิมแล้ว การทำงานตรงไหนเป็นปัญหาก็แก้ไข ปรับปรุง คิดว่าน่าจะได้องค์กรที่มีประสิทธิภาพในการทำงานมากกว่า,อีกด้าน ที่ตึกบัญชาการ ทำเนียบรัฐบาล นายวิษณุ เครืองาม รองนายกรัฐมนตรี เรียกประชุมคณะทำงานเพื่อศึกษาร่างรัฐธรรมนูญ ประกอบด้วย นายอัชพร จารุจินดา อดีตเลขาธิการคณะกรรมการกฤษฎีกา นายสถิตย์ ลิ่มพงศ์พันธุ์ อดีตปลัดกระทรวงการคลัง อดีต ส.ส. และอดีต ส.ว. หารือร่างรัฐธรรมนูญร่างแรกของ กมธ.ยกร่างฯ โดยใช้เวลประมาณ 4 ชั่วโมง จากนั้นนายวิษณุเปิดเผยภายหลังว่า เรียกมาพูดคุยครั้งแรก เพื่อโหมโรงซักซ้อมวิธีการ ดูกันตั้งแต่หมวดที่ 1 จนมาถึงหมวดนโยบายพื้นฐานแห่งรัฐ ซึ่งทีมงานมีการทักท้วงถ้อยคำบางมาตรา ที่ไม่เข้าใจว่าแปลว่าอะไร เกรงว่าอาจนำไปสู่การขึ้นโรงขึ้นศาลได้ ถกเถียงกันว่าคืออะไร อาทิ ถ้อยคำว่า ต้องคำนึงถึงพื้นที่ทางประวัติศาสตร์และพื้นที่ทางวัฒนธรรม หากไม่รู้จะยุ่ง รัฐบาลใหม่จะคำนึงไม่ถูก ขนาดคณะทำงานยังชะงัก ถึงเวลาประชาชนจะไม่ชะงักหรือ ต้องทำให้ชัด ส่วนประเด็นที่หนักๆอย่างเรื่องรัฐสภา คณะรัฐมนตรี (ครม.) รวมทั้งสภาแปลกๆ ยังไม่ได้หารือกัน จะหารืออีกครั้งวันที่ 14 พ.ค.,นายวิษณุกล่าวว่า ในส่วนของ คสช.มอบหมายนายมีชัย ฤชุพันธุ์ สมาชิก คสช.พิจารณา จากนั้นทั้ง ครม.และ คสช. จะส่งข้อแนะนำและขอให้แก้ไขที่รวมถึงการให้ตัดส่วนไหน ไปยัง กมธ.ยกร่างฯ อย่างไรก็ตาม การแก้ไขขึ้นอยู่กับ กมธ.ยกร่างฯ แต่หาก ครม.คสช. และ สปช.ทักท้วงตรงกัน นั้นหมายความว่าไม่มีใครเอาตรงนั้น ส่วนการจะทำหรือไม่ทำประชามติ อยู่ที่ประชาชนตามที่นายกฯ พูดมาตลอด เพราะถ้าพูดเองให้ทำประชามติถูกต่อว่าได้ว่าอยากอยู่ยาว เมื่อถามว่าที่ยังไม่บอกว่าจะทำหรือไม่เพราะเกรงฝ่ายต่อต้านจะไปรณรงค์ให้คว่ำรัฐธรรมนูญหรือไม่ นายวิษณุตอบว่า รัฐบาลไม่ได้คิดเรื่องนั้น เพราะบอกเร็วหรือช้าหากเขาจะรณรงค์ต่อต้านเขาก็ทำได้ เมื่อรัฐธรรมนูญยังไม่ตกผลึกก็พูดไม่ได้ว่าจะทำประชามติหรือไม่,ที่วัดธารน้ำไหล (สวนโมกขพลาราม) จ.สุราษฎร์ธานี พระสุเทพ ปภากโร (นายสุเทพ เทือกสุบรรณ) แกนนำ กปปส. กล่าวว่า ไม่เห็นด้วย กับนายบวรศักดิ์ อุวรรณโณ ประธาน กมธ.ยกร่างรัฐธรรมนูญ ที่ให้ใช้รัฐธรรมนูญฉบับใหม่ไปก่อน 5 ปี แล้วค่อยมาแก้ไข วันนี้ พล.อ.ประยุทธ์ เป็นบุคคลที่เหมาะสมที่สุดที่จะแก้ไขปัญหาต่างๆ เพราะไม่มีผลประโยชน์ส่วนตัวเข้ามาเกี่ยวข้อง อีก 5 ปีข้างหน้ารับรองว่าไม่มีรัฐบาลที่เป็นกลาง พวกเขาต้องแก้ให้เอื้อประโยชน์กับรัฐบาลหรือของพรรคตัวเอง ฉะนั้นทำตรงนี้ให้สมบูรณ์ไปเลย รัฐธรรมนูญจะมีกี่มาตราไม่ใช่เรื่องสำคัญ จะ 315 มาตรา หรือ 600 มาตรา ขอให้มันดี ถ้าไม่เข้าท่ามีแค่ 5 มาตราก็มากไปแล้ว ทำให้เสร็จให้ถูกต้องทั้งกฎหมายหลัก กฎหมายลูก,เมื่อถามว่า ต้องทำประชามติหรือไม่ พระสุเทพตอบว่า รัฐธรรมนูญดีจริงหรือไม่ ออกแบบมาได้พอดีตัว ตัดเสื้อเข้ากับตัวคนไทยได้พอดีแล้วใช่ไหม ถ้าใส่หล่อแล้วก็ไม่ต้องไปทำประชามติให้เปลืองงบฯ แต่ข้อสำคัญมันอาจดูใส่หล่อสำหรับประเทศไทย มันอาจดูดี แต่ไม่พอดีตัวนักการเมืองและพรรคการเมือง อย่างนี้แม้จะทำประชามติไปก็เป็นปัญหา เพราะบรรดานักการเมือง และพรรคการเมืองเขาไม่เอาอยู่แล้ว เราไม่ใช่นักการเมืองแล้ว ฉะนั้น เป้าหมายเราคือ พล.อ.ประยุทธ์จะอยู่กี่ปี ถ้าเขาทำได้ดีเราเป็นประชาชนก็รับได้ ไม่รู้ว่าทำไมต้องไปยึดกันว่า ต้องเท่านั้นปีเท่านี้เดือน โรดแม็ปจะต้องอย่างนั้นอย่างนี้ เงื่อนไขเวลาไม่จำเป็น แต่เงื่อนไขความดีความสมบูรณ์ดีกว่า,ขณะที่นายพร้อมพงศ์ นพฤทธิ์ รักษาการโฆษกพรรคเพื่อไทย กล่าวว่า ตามที่นายสมบัติ ธำรงธัญวงศ์ ประธาน กมธ.ปฏิรูปการเมือง สปช.จะเชิญตัวแทน 74 พรรคการเมืองไปให้ความเห็นต่อการแก้ไขรัฐธรรมนูญ เบื้องต้นอยากให้ คสช.มีคำสั่งผ่อนปรนให้พรรคการเมืองจัดประชุมพรรคได้ เพื่อระดมความเห็นที่แตกต่างหลากหลายจากอดีต ส.ส. และสมาชิกพรรคที่มีอยู่ทุกทั่วประเทศ จนตกผลึกเป็นมติพรรค ก่อนกำหนดตัวแทนไปให้ความเห็น จะเป็นประโยชน์กว่าการเชิญเพียงตัวแทนไป เพราะไม่ใช่ความเห็นของพรรคโดยรวม สุดท้ายกระบวนการรับฟังความเห็นอาจถูกครหาว่าเป็นเพียงพิธีกรรมหรือไม่ และอยากให้เปิดโอกาสประชาชนมีส่วนร่วมแสดงความคิดเห็น ควรฟังความเห็นประชาชนแต่ละกลุ่มอาชีพด้วย ไม่ใช่แค่เฉพาะพรรคการเมืองทุ่มหมื่น ล.เนรมิตริมเจ้าพระยา,ประวิตร วงษ์สุวรรณ รองนายกรัฐมนตรีและ รมว. กลาโหม เป็นประธานประชุมคณะกรรมการอำนวยการพัฒนาริมฝั่งแม่น้ำเจ้าพระยา โดยมีนายวิษณุ เครืองาม รองนายกรัฐมนตรี พล.อ.อนุพงษ์ เผ่าจินดา รมว.มหาดไทย พล.อ.อุดมเดช สีตบุตร รมช.กลาโหมและ ผบ.ทบ. เข้าประชุมร่วมกับผู้บริหารกระทรวงมหาดไทยและ กทม.จากนั้น พล.อ.ประวิตรกล่าวว่า ทุกหน่วยรับทราบกรอบเวลาการทำงานแล้วเบื้องต้นภายในปี 2560 จะสามารถดำเนินการได้เสร็จเรียบร้อย ทั้งการออกแบบ การใช้งบประมาณและการก่อสร้างเบื้องต้นการออกแบบ กทม.และกระทรวงมหาดไทยดำเนินการไปแล้ว,พล.อ.อนุพงษ์กล่าวว่า ที่ประชุมสรุปแผนงานแล้วจะนำผลการประชุมเข้าพิจารณาในที่ประชุมคณะรัฐมนตรีสัปดาห์หน้า คาดว่าจะใช้งบฯกว่าหมื่นล้านบาท โดยปี 2558 จะใช้งบฯราว 500-600 ล้านบาท ได้ส่งเจ้าหน้าที่ลงไปพูดคุยทำความเข้าใจกับประชาชน รวมถึงการเตรียมการเยียวยาผู้ได้รับผลกระทบด้วย,ที่พรรคประชาธิปัตย์ นายถาวร เสนเนียม อดีต ส.ส.สงขลา พรรคประชาธิปัตย์ กล่าวถึงปัญหาราคาปาล์มน้ำมันตกต่ำเหลือกิโลกรัม (กก.) ละ 2.50 บาท ว่า เคยเตือนรัฐบาลแล้วว่าหากจะนำเข้าน้ำมันปาล์ม 5 หมื่นตันจากต่างประเทศ ขอให้ตรวจสต๊อกปริมาณน้ำมันปาล์มในคลังโรงงานเอกชน แต่กลับมีมติ ครม.ให้นำเข้า ทั้งที่ปริมาณน้ำมันเมื่อเดือน ม.ค.58 มีจำนวน 1.6 แสนตัน ซึ่งไม่ขาดแคลนเพราะผลผลิตกำลังออกสู่ตลาดในเดือน ก.พ.และ มี.ค. จึงเป็นต้นเหตุทำให้ราคาตกเหลือ 2.5 บาทต่อกิโลกรัม จากราคาเดิม 6 บาทต่อกิโลกรัม รัฐบาลแก้ไขโดยอนุมัติงบ 3,000 ล้านบาท ให้แทรกแซงราคาตั้งจุดรับซื้อหน้าโรงงานที่ กก.ละ 4 บาทต่อปาล์มน้ำมัน 17 เปอร์เซ็นต์หากไม่ถึงก็ลดหลั่นราคาซื้อลง ซึ่งไม่ใช่วิธีการแก้ไขที่ยั่งยืน เชื่อว่าการสั่งนำเข้าครั้งนี้ส่อทุจริตเพราะไม่มีการเช็กสต๊อกปริมาณในประเทศ จึงขอให้นายกฯ สั่งตั้งกรรมการตรวจสอบ,ที่รัฐสภา นพ.เจตน์ ศิรธรานนท์ โฆษกวิปสภานิติบัญญัติแห่งชาติ (สนช.) แถลงหลังการประชุมวิป สนช.ว่า วันที่ 7 พ.ค. สนช.มีวาระพิจารณาสำนวนถอดถอนนายบุญทรง เตริยาภิรมย์ อดีต รมว.พาณิชย์ นายภูมิ สาระผล อดีต รมช.พาณิชย์ และนายมนัส สร้อยพลอย อดีตอธิบดีกรมการค้าต่างประเทศ ออกจากตำแหน่ง กรณีทุจริตการขายข้าวแบบรัฐต่อรัฐ (จีทูจี) ที่เปิดให้คู่กรณีแถลงปิดสำนวนคดี ซึ่งนายบุญทรงและนายภูมิยืนยันว่า จะมาแถลงด้วยตนเอง ส่วนนายมนัสจะแถลงปิดสำนวนเป็นหนังสือ จากนั้นวันที่ 8 พ.ค. สนช.จะลงมติว่าจะถอดถอนนายบุญทรงและพวกหรือไม่ นอกจากนี้ สนช.ยังมีวาระที่ประธาน สนช.จะแจ้งให้ที่ประชุมทราบถึงผลการพิจารณาของคณะกรรมการป้องกันและปราบปรามการทุจริตแห่งชาติ (ป.ป.ช.) กรณีให้ถอดถอนคุณหญิงจารุวรรณ เมณฑกา อดีตผู้ว่าการตรวจเงินแผ่นดิน (สตง.) ออกจากตำแหน่ง,ผู้สื่อข่าวรายงานว่า สำหรับการพิจารณาถอดถอนคุณหญิงจารุวรรณ ที่ ป.ป.ช.ส่งมาให้สนช.นั้น เป็นกรณีที่ถูกกล่าวหาทุจริตต่อหน้าที่ในการอนุมัติให้ผู้เข้ารับการอบรมหลักสูตรผู้บริหาร ผู้เชี่ยวชาญยุคใหม่ ไปดูงานที่ฝรั่งเศส สวิตเซอร์แลนด์ อิตาลี ระหว่างวันที่ 5-14 พ.ย.2546 โดยไม่ดำเนินการตามระเบียบสำนักนายกรัฐมนตรีว่าด้วยการพัสดุ พ.ศ.2535 ซึ่งเป็นการปฏิบัติหน้าที่บกพร่อง แต่ไม่มีกฎหมาย ระเบียบข้อบังคับทางวินัยสำหรับตำแหน่งผู้ว่าการตรวจเงินแผ่นดิน จึงไม่อาจดำเนินคดีทางวินัยได้ ส่วนกรณีการถอดถอนนั้น ป.ป.ช.เห็นว่าคุณหญิงจารุวรรณได้พ้นจากตำแหน่งผู้ว่าฯ สตง.แล้ว จึงไม่มีเหตุต้องส่งเรื่องไปยังผู้มีอำนาจถอดถอนออกจากตำแหน่งที่ถูกกล่าวหาทุจริตต่อหน้าที่ ทั้งนี้วิป สนช.บางส่วนตั้งข้อสังเกตว่า เหตุใด ป.ป.ช.ไม่ส่งกรณีถอดถอนคุณหญิงจารุวรรณให้ สนช.พิจารณา โดยเปรียบเทียบกับกรณีนายมนัส สร้อยพลอย ที่ถูก ป.ป.ช.ยื่นถอดถอนแม้นายมนัสจะพ้นจากตำแหน่งไปแล้ว หากเป็นเช่นนี้จะเกิดคำถามต่อสังคมว่า เป็นการทำงานสองมาตรฐาน หรือมีธงหรือไม่,เวลา 17.30 น. ที่ตลาดริมน้ำเลียบคลองผดุงกรุงเกษม ข้างทำเนียบรัฐบาล พล.อ.ประยุทธ์ จันทร์โอชา นายกฯและหัวหน้า คสช. เป็นประธานเปิดงานเทศกาลผักผลไม้ไทยคุณภาพ โดยมี ครม. และคณะทูตานุทูตบางประเทศ ร่วมงาน โดย พล.อ.ประยุทธ์กล่าวเปิดงานว่า การเปิดตลาดผลไม้วันนี้ เพื่อสร้างความเข้าใจการยอมรับเพื่อนำไปสู่การแก้ไขปัญหาในอนาคต ทั้งยังเป็นหนึ่งในช่องทางของการจัดจำหน่าย และมุ่งหวังให้เกษตรกรรู้จักการตลาด ต้นทุน การขาย การทำบัญชี และอยากให้กลุ่มที่มาขายที่นี่เป็นเกษตรกรจริงๆ ไม่ใช่นายทุน กระทรวงเกษตรและสหกรณ์ กระทรวงมหาดไทย และกระทรวงพาณิชย์ 3 เสือนี้ต้องกอดคอเดินไปข้างหน้า ไม่ใช่กอดคอกันตาย เพราะมันไม่ใช่รัฐธรรมนูญ อะไรก็ไม่รู้ กินก็ไม่ได้ เถียงกันอยู่นั่น,วันนี้มีคณะทูตมาด้วย อยากบอกให้เข้าใจประเทศไทยบ้าง และให้เวลาคนไทย ประเทศไทย จากนั้น พล.อ.ประยุทธ์ เดินเยี่ยมชมและแวะชิมผลไม้ตามร้านต่างๆ พร้อมเชิญชวนคณะทูตานุทูตชิมผลไม้อย่างเป็นกันเอง",เสธ.อู้ ฉุน สมบัติ ปาดหน้าเค้ก ระดมตัวแทนพรรคการเมือง-นักวิชาการให้ข้อเสนอแนะร่าง รธน. บอกมีโอกาสเจอตัวจะถามเหตุผล ปธ.กมธ.ปฏิรูปการเมืองไม่สนเดินหน้ารับฟังทุกฝ่าย,,"ข่าวหน้า1,เลิศรัตน์ รัตนวานิช,ร่างรัฐธรรมนูญ,สมบัติ ธำรงธัญวงศ์,กมธ.ปฏิรูปการเมือง,นำเข้า,ปาล์มน้ำมัน,ตลาดผลไม้,คลองผดุงกรุงเกษม,ข่าว,ไทยรัฐออนไลน์,ข่าวการเมือง",https://www.thairath.co.th/content/497258
5601,สุธาชัย ยิ้มประเสริฐ: เรื่องของข้าวลายจุด,เมื่อวันที่ 17 เมษายน ที่ผ่านมา พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ (คสช.) ได้แถลงผลงานรอบ 6 เดือนของรัฐบาลทหาร โดยยืนยันว่า รัฐบาลของเขาเป็นรัฐบาลที่เข้ามาแก้ปัญหา แม้ว่าจะใช้อำนาจ เด็ดขาด ดุเดือดไปหน่อย ก็เพื่อให้บ้านเมืองเดินหน้าได้ และในตอนหนึ่ง นายกรัฐมนตรีได้ระบุถึงกรณีข้าวลายจุดว่า โดยส่วนตัวมองว่าคงทำไม่ได้จริง และ ไม่รู้ด้วยว่าข้าวลายจุดนั้นมีทะเบียนการค้าถูกต้องหรือไม่ ซึ่งถือเป็นเรื่องที่น่าแปลกว่า นายกรัฐมนตรีในระบบที่ไม่เป็นประชาธิปไตย มากล่าวถึงเรื่องการค้าข้าวของพ่อค้ารายเล็กรายหนึ่ง และคงไม่ใช่หน้าที่ของนายกรัฐมนตรีอยู่แล้ว ที่จะต้องมาตรวจสอบทะเบียนการค้าของใคร แต่นัยยะของเรื่องนี้ก็คือ มีความเป็นไปได้ว่า ฝ่ายรัฐบาล คสช.นั้น น่าจะเห็นว่า การขายข้าวของ บก.ลายจุด เป็นภัยต่อความมั่นคงจึงจะต้องจับตาเป็นพิเศษทั้งนี้ เริ่มจากตั้งแต่วันที่ 1 เมษายน ที่ผ่านมา นายสมบัติ บุญงามอนงค์ หรือ บก.ลายจุด ได้เปิดโครงการจำหน่ายข้าวถุงที่ชื่อสินค้าว่า ข้าวลายจุด เป็นข้าวหอมปทุม ขายในราคาถุงละ 200 บาท โดยชูจุดเด่นเป็นข้าวที่รับซื้อจากชาวนาในราคา เกวียนละ 15000 บาท โดยนายสมบัติย้ำว่า ข้าวลายจุดดำเนินไปภายใต้แนวคิดว่า คนปลูก-คนขาย-คนกิน อยู่ร่วมกันได้บนความยุติธรรม นายสมบัติขยายความด้วยว่า การทำธุรกิจข้าวถุงครั้งนี้ส่วนหนึ่งเป็นเพราะถูกอายัดบัญชีเงินฝาก จากกรณีขัดคำสั่งเรียกเข้ารายงานตัวของ คสช. จึงหันมาทำนาฬิกาคณะราษฎรขาย แล้วนำเงินที่ได้จากการขายนาฬิกามาเป็นทุนก้อนแรก เพื่อทำข้าวถุงจำหน่าย และหวังว่าจะเป็นโครงการเพื่อช่วยชาวนาที่ได้รับผลกระทบจากราคาข้าวตกต่ำ แม้ว่าราคาข้าวลายจุดจะสูงกว่าท้องตลาด แต่ก็มั่นใจว่า โครงการจะประสบความสำเร็จ เพราะผู้ซื้อเข้าใจความเดือดร้อนของชาวนานอกจากนี้ นายสมบัติยังได้ย้ำว่า เขามีศักยภาพที่ทำได้ในสเกลเล็ก แต่โครงการของเขาไม่ใช่เรื่องผูกขาด เขาต้องการกระตุ้นให้ผู้ที่มีศักยภาพทั้งหลายมาช่วยกันทำ คือ ซื้อข้าวจากชาวนาเกวียนละ 15000 บาทแล้วมาขาย ให้ได้ทุกจังหวัด ทุกพื้นที่ก็จะยิ่งเป็นการดี ชาวนาก็จะได้มีชีวิตที่ดีขึ้น ซึ่งแนวคิดนี้ สอดคล้องกับ นายสุรนันท์ เวชชาชีวะ ที่สนับสนุนการขายข้าวลายจุด และเสนอความเห็นว่า เป็นโมเดลที่น่าทดลอง คือทุกคนน่าร่วมด้วยช่วยกัน ให้ขยายไปสู่วงกว้างได้จริงคงต้องยอมรับว่า การรณรงค์ขายข้าวลายจุด มีความหมายในทางการเมือง เพราะตามหลักการของ บก.ลายจุดที่ว่า การซื้อข้าวจากชาวนาเกวียนละ 15000 บาท ซึ่งเท่ากับราคาในโครงการรับจำนำข้าวของรัฐบาลสมัย น.ส.ยิ่งลักษณ์ ชินวัตร แล้วดำเนินไปได้ด้วยดี ย่อมหมายความว่า ราคาของโครงการจำนำข้าวมีความชอบด้วยเหตุผล การกล่าวหาโครงการจำนำข้าวของรัฐบาลยิ่งลักษณ์ว่าเป็นความผิดพลาด ก็จะหมดความชอบธรรมไปด้วย ดังนั้น แทนที่จะมีการสนับสนุนกันในเรื่องการช่วยเหลือชาวนา กลุ่มฝ่ายขวาสลิ่มทั้งหลายจึงร่วมกันโจมตีแนะนำว่าอย่าซื้อขายถุงเหล่านี้ เพราะเป็น ข้าวบูดข้าวเน่า ของยิ่งลักษณ์ บ้างก็ว่าเป็น ข้าวที่หายไปจากโกดัง และยังมีข่าวว่า มีเจ้าหน้าที่ฝ่ายความมั่นคงก็เข้าไปตรวจค้นสถานที่ขายข้าวจนบางแห่งต้องยอมปิดร้าน หรือสอบถามเรื่อยไปจนถึงโรงสีที่เกี่ยวข้อง แสดงถึงการคุกคามต่อโครงการ และหนังสือพิมพ์แนวหน้า ก็ได้นำเสนอข่าวและบทความ โจมตีข้าวลายจุดหลายครั้งในที่สุด วันที่ 16 เมษายน พล.ต.สรรเสริญ แก้วกำเนิด รองโฆษกประจำสำนักนายกรัฐมนตรี ก็ได้ให้สัมภาษณ์ถึงกรณีข้าวลายจุดว่า การขายข้าวทุกชนิดทุกพันธุ์ในราคาเกวียนละ 15000 บาท เป็นไปไม่ได้ เพราะจะทำให้กลไกตลาดได้รับความเสียหาย และว่า สิ่งที่นายสมบัติเสนอให้ช่วยชาวนาเป็นสิ่งที่รัฐบาลปัจจุบันพยายามดำเนินการ เพียงแต่รัฐบาลในอดีตไม่ได้ทำ และท้าว่า หากนายสมบัติทำได้ตามที่พูดจริง ก็จะเชิญชวนประชาชนให้นำข้าวที่เก็บไว้มาขายให้นายสมบัติในราคาเกวียนละ15000 บาท แต่ไม่รู้ว่าจะทำได้หรือไม่ในวันต่อมา พล.ต.สรรเสริญ แก้วกำเนิด ก็ได้กล่าวโจมตีเรื่องข้าวลายจุดอีกว่า กิจกรรมรับซื้อข้าวแล้วเอามาขายต่อเป็นข้าวถุงของนายสมบัติ หากคิดอย่างมีสติ มีเหตุมีผล ไม่หวังผลทางการเมือง จะรู้ว่าเป็นเพียงการจัดอีเวนต์เชิงสัญลักษณ์เท่านั้น และเตือนว่า นายสมบัติยังอยู่ในรายชื่อผู้เคลื่อนไหวทางการเมืองที่เคยถูกเรียกปรับทัศนคติ และรับปากกับฝ่ายความมั่นคงว่าจะไม่มีการเคลื่อนไหวทางการเมืองให้เกิดความวุ่นวายอีก ดังนั้น การออกมาเคลื่อนไหวแบบไม่สร้างสรรค์เช่นนี้ อาจทำให้เจ้าหน้าที่จำเป็นต้องทบทวนมาตรการที่ใช้กับนายสมบัติต่อไปแต่กระนั้น ในวันที่ 18 เมษายน นายสมบัติจึงประกาศยุติการขายข้าวลายจุดลอตแรกไว้ก่อน โดยอธิบายว่า เพราะถูกจับตามอง มีเสียงตำหนิในลักษณะประหนึ่งว่าตนเป็นบุคคลหายนะที่เข้าทำลายกลไกตลาด และสร้างความวุ่นวายให้แก่ประเทศชาติ แต่ประเด็นสำคัญ นายสมบัติชี้แจงว่า อยากจะหยุดเพื่อแก้ไขจุดอ่อน และทำให้ข้าวลายจุดเป็นข้าวถุงในระดับมืออาชีพ หรือ มาตรฐานสูงมากขึ้น แต่ได้อธิบายว่า โครงการขายต้นกล้ามะนาว จะดำเนินต่อไป โดยต้นมะนาวที่นำมาขายนั้นเป็นพันธุ์ไต้หวัน ออกลูกทั้งปี แม้ข้อด้อยคือผิวหนา แต่ปลูกง่ายและทนต่อสภาพอากาศในเมืองไทย มีอยู่ 200 ต้น ต้นละ 150 บาท ซึ่งสอดคล้องกับแนวคิดของนายกรัฐมนตรีที่แนะนำให้คนปลูกมะนาวเองที่บ้านกรณีปรากฏการณ์การขายข้าวลายจุดในครั้งนี้ สะท้อนว่า สังคมไทยยังไม่ได้ถอนจากอคติอันรุนแรงจำนวนมาก ที่เป็นผลจากวาทกรรมทำลายรัฐบาลยิ่งลักษณ์ ในที่นี้ ยังอยากที่จะยืนยันว่า ที่อ้างกันว่า โครงการรับจำนำข้าวมีความผิดพลาด และความเสียหายจำนวนมหาศาลแก่ชาติบ้านเมือง มีการทุจริตกันจนเกินระดับที่จะยอมรับได้ ก็ยังไม่เห็นมีหลักฐานที่แสดงได้อย่างเป็นรูปธรรม ทั้งที่ผ่านการรัฐประหารมาเกือบครบปี น่าสงสารว่า ความพยายามทั้งหลายที่จะกล่าวร้าย น.ส.ยิ่งลักษณ์และจะนำไปสู่การลงโทษ ทำได้เพียงแค่การสร้างวาทกรรมว่า ส่อ ในทางทุจริต ข้าวเน่าข้าวบูดที่โจมตีกัน ก็ไม่เคยมีหลักฐานชัดเจนแม้แต่ครั้งเดียว ราวกับว่าข้อโจมตีทั้งหมดเป็นเรื่องโกหกทางการเมืองเพียงเพื่อใช้ล้มทำลายรัฐบาลยิ่งลักษณ์เท่านั้น โลกวันนี้วันสุข ฉบับ 511 วันที่ 25 เมษายน พ.ศ.2558, เมื่อวันที่ 17 เมษายน ที่ผ่านมา พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ (คสช.) ได้แถลงผลงานรอบ 6 เดือนของรัฐบาลทหาร โดยยืนยันว่า,"การเมือง,คุณภาพชีวิต","ข้าวลายจุด,สมบัติ บุญงามอนงค์,สุธาชัย ยิ้มประเสริฐ",https://prachatai.com/journal/2015/04/59013
8425,เผยแทคติคใหม่อุตสาหกรรมยาข้ามชาติ ผลิตยาราคาถูกแต่ไม่ขายประเทศกำลังพัฒนา,16 ก.ย.2557 เจ้าหน้าที่มูลนิธิเข้าถึงเอดส์ เผยบรรษัทยาข้ามชาติทำข้อตกลงกับบริษัทยาในประเทศอินเดีย ผลิตยารักษาไวรัสตับอักเสบซีราคาถูกจำหน่ายในประเทศยากจน แต่ไม่อนุญาตให้ขายในไทย จีน และหลายประเทศในตะวันออกกลางและละตินอเมริกานายเฉลิมศักดิ์ กิตติตระกูล เจ้าหน้าที่ฝ่ายรณรงค์เพื่อการเข้าถึงการรักษา มูลนิธิเข้าถึงเอดส์ เปิดเผยว่า เมื่อวันที่ 15 ก.ย.ที่ผ่านมา บริษัทยากิลลิแอดได้ทำข้อตกลงการใช้สิทธิโดยสมัครใจให้บริษัทยาชื่อสามัญในอินเดียชั้นนำ อาทิ ซิปพล้า แรนบัคซี่ และไมแรน สามารถผลิตยารักษาไวรัสตับอักเสบซี Sofosbuvir และขายในประเทศยากจน 91 ประเทศ จากราคา 1000 ดอลลาร์ต่อเม็ดที่ขายในสหรัฐฯเหลือเพียงเม็ดละ 10 ดอลลาร์ อย่างไรก็ตาม ข้อตกลงที่เหมือนจะช่วยเพิ่มการเข้าถึงยารักษาชีวิตผู้ป่วย กลับไม่ให้ขายกับประเทศกำลังพัฒนา อาทิ ไทย ฟิลิปปินส์ มาเลเซีย จีน รัสเซีย บราซิล ตุรกี ยูเครน หลายประเทศในตะวันออกกลางและละตินอเมริกา ซึ่งมีผู้ป่วยไวรัสตับอักเสบซีอยู่รวมกันประมาณร้อยละ 75 ของผู้ป่วยทั่วโลกประมาณการผู้ป่วยไวรัสตับอักเสบซีในไทยอยู่ที่ 1.45 ล้านคน ถ้าต้องซื้อในราคาปัจจุบันคือ 2520000 บาทต่อ 1 การรักษา จะต้องใช้งบประมาณมากกว่า 3 ล้านล้านบาท มากกว่างบประมาณแผ่นดินของไทยเสียอีก แต่ถ้าสามารถใช้ยาชื่อสามัญได้ จะเสียค่าใช้จ่ายในการดูแลผู้ป่วยไวรัสตับอักเสบซีลดลงถึง 90% ทีเดียว นายเฉลิมศักดิ์กล่าวเจ้าหน้าที่มูลนิธิเข้าถึงเอดส์กล่าวด้วยว่า นี่คือแทคติคใหม่ของอุตสาหกรรมยาข้ามชาติที่พยายามสร้างภาพลักษณ์ดูแลผู้ป่วยในประเทศยากจนที่มีจำนวนผู้ป่วยอยู่ไม่มาก แต่บังคับทำกำไรกับผู้ป่วยในประเทศกำลังพัฒนา โดยดึงอุตสาหกรรมยาชื่อสามัญอินเดียเป็นพวก เพราะทำเช่นนี้ บริษัทเหล่านี้ก็จะไม่ไปคัดค้านหรือฟ้องร้องเพิกถอนสิทธิบัตรซึ่งอันที่จริงไม่มีความใหม่ และนวัตกรรมที่สูงขึ้นแต่อย่างใด เท่ากับตัดคู่แข่งได้สำเร็จ ไม่มียาชื่อสามัญเข้าสู่ตลาดประเทศกำลังพัฒนา จึงไม่จำเป็นต้องลดราคา นี่เป็นสาเหตุสำคัญที่ทำให้เครือข่ายองค์กรสุขภาพและผู้ป่วยในไทยจับมือกับทั่วโลกออกแถลงการณ์ประณามนายเฉลิมศักดิ์กล่าวว่า กรณีประเทศไทย บริษัทกิลลิแอดได้ยื่นคำขอสิทธิบัตรไว้หลายคำขอ ซึ่งนักวิชาการด้านยาและทรัพย์สินทางปัญญามองว่า เป็นคำขอที่ไม่สมควรได้รับสิทธิบัตรเพราะไม่มีความใหม่และนวัตกรรมที่สูงขึ้น อันเป็นคุณสมบัตรสำคัญของสิ่งประดิษฐ์ที่ต้องการขอรับการคุ้มครองสิทธิบัตร โดยในวันจันทร์ที่ 22 ก.ย.นี้ เครือข่ายผู้ติดเชื้อเอชไอวี/เอดส์ ประเทศไทย และเครือข่ายผู้ใช้ยา จะเดินทางไปกรมทรัพย์สินทางปัญญาเพื่อยื่นคัดค้านคำขอสิทธิบัตรยา sofosbuvir ดังกล่าวทั้งนี้ ไวรัสตับอักเสบซีเป็นปัญหาสาธารณสุขที่สำคัญสำหรับประเทศรายได้ต่ำและปานกลาง ซึ่งมีประชากร 185 ล้านคนเป็นผู้มีเชื้อชนิดนี้ทั่วโลก แต่ต้องเสียชีวิตไม่ต่ำกว่าปีละ 350000 คน ทั้งที่ไวรัสตับอักเสบซีเป็นโรคที่รักษาได้ แต่ราคายาที่สูงทำให้ยากจะเข้าถึงการรักษา และทำให้คนเสี่ยงจะเป็นมะเร็งตับหรือตับล้มเหลว โดย sofosbuvir เป็นยาต้านไวรัสที่มีผลโดยตรง (direct acting antiviral - DAA) ที่ใช้รักษาไวรัสตับอักเสบซี เชื่อว่ามีประสิทธิภาพอย่างมากในการรักษาและลดระยะเวลาการรักษาโรค การเข้าถึงยาในราคาที่เหมาะสมจึงเป็นเรื่องสำคัญสำหรับองค์กรในไทยที่ร่วมลงนามครั้งนี้ประกอบไปด้วย มูลนิธิเข้าถึงเอดส์ กลุ่มศึกษาปัญหายา มูลนิธิศูนย์คุ้มครองสิทธิด้านเอดส์ มูลนิธิเพื่อผู้บริโภค กลุ่มศึกษาข้อตกลงเขตการค้าเสรีภาคประชาชน กลุ่มคนรักหลักประกัน เครือข่ายผู้ติดเชื้อเอชไอวี/เอดส์ ประเทศไทย และเครือข่ายผู้ใช้ยา คณะกรรมการองค์กรพัฒนาเอกชนด้านเอดส์ มูลนิธิสุขภาพไทย มูลนิธิรณรงค์เพื่อการรักษาเอดส์ เครือข่ายคนทำงานด้านการลดอันตรายจากการใช้สารเสพติด, 16 ก.ย.2557 เจ้าหน้าที่มูลนิธิเข้าถึงเอดส์ เผยบรรษัทยาข้ามชาติทำข้อตกลงกับบริษัทยาในประเทศอินเดีย ผลิตยารักษาไวรัสตับอักเสบซีราคาถูกจำหน่ายในประเทศยากจน แต่ไม่อนุญาตให้ขายในไทย จีน,"คุณภาพชีวิต,วิทยาศาสตร์","มูลนิธิเข้าถึงเอดส์,อุตสาหกรรมยาข้ามชาติ,ไวรัสตับอักเสบซี",https://prachatai.com/journal/2014/09/55561
4847,รายงาน: 2 เหยื่อความเกลียดชัง สัญลักษณ์แดง ของต้องห้ามในเขต กทม.?,คำถง สมชัย อาชีพเก็บของเก่า และ สำเภา (เจ้าตัวขอสงวนนามสกุล) อาชีพขับมอเตอร์ไซด์รับจ้าง โดนทำร้ายโดย การ์ด กปปส.ในเวลาไล่เลี่ยกันและนอนรักษาตัวอยู่ในโรงพยาบาลจนถึงขณะนี้ ความผิดที่ถูกพิพากษาลงโทษด้วยสหบาทา มาจากการมีบัตรสมาชิก นปช. และเสื้อแดงไว้ในครอบครอง ท่ามกลางเหตุความรุนแรงป่วนการชุมนุมปิดกรุงเทพฯ หลายจุด ซึ่งส่งมีผลให้มีผู้เสียชีวิตและบาดเจ็บหลายราย0000กรณีของคำถงเกิดขึ้นในช่วงเช้าวันที่ 17 ม.ค.ที่ผ่านมา บริเวณใกล้เวทีห้าแยกลาดพร้าว หลังจากที่ช่วงคืนนั้นมีการปาประทัดยักษ์และมีเสียงปืน () ส่งผลให้มีการ์ดได้รับบาดเจ็บ 2 ราย แม้ว่าสื่อมวลชนจะรายงานว่าเหตุดังกล่าวน่าจะมาจากรถเก๋งที่ขับมาจากทางจตุจักร อย่างไรก็ตาม ผู้ต้องสงสัยที่ถูกจับได้กลับเป็นคนขายของเก่าผมไปเก็บของเก่าเหมือนเดิม ไปแถวนั้นตลอด แถวถนนกำแพงเพชร 2 เผอิญมีคนไปโยนระเบิดใส่เวทีเขา เขาเลยให้การ์ดขี่มอเตอร์ไซด์ตระเวนดูในรัศมีกิโลครึ่ง ผมก็อยู่ในรัศมีนั้น สะพายกระเป๋า ค้นกระเป๋าก็เจอเสื้อแดง โดนล็อกเลย เอาตัวไปหลังเวทีคำถงอายุ 50 ปี เป็นชาวจังหวัดนครพนม รักษาตัวอยู่ในโรงพยาบาลแห่งหนึ่งจากอาการซี่โครงด้านซ้ายร้าว คิ้วแตก แผลหลายจุดบริเวณลำตัว และหน้าบวมปูด เขาให้สัมภาษณ์ว่า เขามีอาชีพเก็บของเก่าอยู่ย่านถนนกำแพงเพชรมานานแล้วเก็บของเก่าไม่ใช่ธรรมดานะ เพราะเราไม่ได้ลงทุนอะไร ลงแต่แรง ขวดพลาสติกนี่โล 13 บาท กระป๋องโค้ก กระป๋องเบียร์นี่โล 45 บาท เราเก็บพวกนี้ไปขายทีก็ได้ 600-700 อย่างไม่ได้ก็ 300 พวกเก็บของเก่านี่แป๊บเดียวได้ออกรถแล้วนะ พวกนี้เป็นขยะแต่เอาไปขายนี่เป็นเงินล้วนๆวันเกิดเหตุก็ออกหาของตามปกติพร้อมรถเข็นคู่ใจและเป้ใส่เสื้อผ้า เนื่องจากเขาไม่มีบ้านอยู่อาศัยนอนในตู้ยามเก่าร้างหลังเซ็นทรัล ลาดพร้าว โดยการอนุญาตของ รปภ.ใจดีชื่อของเขาเคยปรากฏในสื่อมวลชนด้วยเมื่อปี 2556 เนื่องจากเขาเป็นคนเจอกระเป๋าเป้ที่บรรจุศพทารกบริเวณสวนรถไฟ (อ่าน )ผมไม่มีบ้าน มีเสื้อผ้าอะไรก็เอาใส่กระเป๋าหมด วันนั้นมันดวงซวย ปกติเขาก็ไม่ลาดตระเวนถึงขนาดนี้ ผมอยู่ห่างจากที่ชุมนุมซักกิโลครึ่งได้สิ่งที่ทำให้ ดวงซวย ก็คือ เสื้อแดง ในกระเป๋าเป้ของเขา และเสื้อที่เขาใส่เองก็เป็นสีขาว มีข้อความว่า เรารักยิ่งลักษณ์ เรารักประชาธิปไตย ซึ่งเป็นเสื้อหาเสียงที่เขาได้รับแจกนานแล้ว เขาบอกว่า คิดว่าแค่ตัวหนังสือไม่น่าอันตรายอะไร นอกจากนี้ยังพบบัตรกลุ่มโกตี๋ นั่นทำให้เขาถูกโยงว่าเป็นพวกฮาร์ดคอร์หัวรุนแรงทันทีเมื่อถามว่าเขารู้จักกับโกตี๋หรือไม่ เขาเล่าว่า ไม่ได้รู้จักเป็นการส่วนตัว แต่ติดตามโกตี๋ตลอดผ่านทางวิทยุชุมชน และหากรู้ว่ามีชุมนุมก็จะติดตามไปฟังปราศรัย ทานอาหารฟรี และช่วยงานต่างๆบัตรนี้เค้าทำแจก เราไปช่วยเหลือตั้งโต๊ะเก็บโต๊ะเวลาเวทีเลิก เขาก็ให้มา เวทีเขาเปิดสองเดือนแล้วมั้งที่อนุสรณ์สถาน คู่กับเวทีสุเทพนั่นรู้ข่าวความเคลื่อนไหวเพราะฟังวิทยุชุมชนตลอด และเพื่อนฝูงก็โทรบอกด้วย ส่วนมากคนเก็บของเก่ามีชุมนุมที่ไหนเขารู้หมด เขาก็แห่ไป ได้กินข้าวฟรีด้วย ผมก็ไปกินข้าวฟรี0000คำถงเล่าว่าเขาถูกการ์ด 4 คนตรวจค้นตัวบนถนนหลังสวนรถไฟในเวลาประมาณ 8.30 น.หลังจากนั้นจึงถูกนำตัวมาหลังเวทีห้าแยกลาดพร้าวในพื้นที่เฉพาะของการ์ดเพื่อทำการสอบสวน เขาปฏิเสธว่าไม่ได้เข้ามาก่อความไม่สงบแต่อย่างใด แต่ไม่มีใครฟัง และโดนรุมทำร้ายร่างกายจนสลบหลายครั้งการ์ดเขาหุ่นใหญ่ๆ ทั้งนั้น มีประมาณ 5 คน ที่หลังเวทีไม่มีใครไปยุ่ง เขากันไว้ มีแต่กลุ่มการ์ด อยู่ตรงหลังเวทีเกือบครึ่งวัน สลบแล้วสลบอีก สลบหลายครั้ง แล้วเอาพลาสติกจุดไฟให้มันหยดใส่หลัง ด้านหน้าด้วย เป็นแผลเต็มหมดพอจัดการเสร็จ ตอนบ่ายก็ส่งไปในสวนจตุจักร กลุ่มนี้จะโหดสุดมี 5-6 คน เขาคุยกันจะฆ่าหรือจะปล่อย แต่เขาคงเช็คประวัติเช็คอะไรแล้ว คงเห็นว่าผมไม่มีพิษมีภัยอะไร แต่ก็โดนยำอีกจนสลบ แล้วเอาไปปล่อยหลังสวนรถไฟเขาใช้สปริงนิ่มๆ ตีให้ช้ำ ไม่ได้ตีแรงแต่ตีบ่อยให้ช้ำ เขาเล่าพร้อมชี้ให้ดูรอยช้ำที่มีอยู่เต็มตัวเขาเอาด้ามปืนตบ ที่คิ้วแตกนี่ ปืนเก็บเสียงด้วย (รู้ได้ยังไง) เขายิงให้ดูเลย ยิงใส่กระสอบทรายนาทีนั้นคิดว่าไม่รอด ถ้าตายตอนนั้นคงจะจบกัน ไม่ต้องทรมาน ดูสภาพแล้ว เอาไฟจี้ ตืดๆๆ ที่ทรมานสุดตอนเอาพลาสติกลนไฟมาหยดๆ เหมือนเทียน แต่เทียนมันไม่เท่าไหร่ พลาสติกนี่มันกินเข้าไปเยอะ โห สุดยอดเลย เอามือมัดไพล่หลัง เอาคอมแบตเหยียบหน้าไว้คำถงเล่ารายละเอียดว่าประมาณ หกทุ่ม หลังจากเขาถูกทำร้ายจนสลบ ก็ถูกนำตัวไปทิ้งไว้หลังสวนรถไฟ พอดีมี การ์ดมวลชน ไปเจอจึงช่วยนำตัวมาพักยังเต๊นท์ที่อยู่ไม่ไกลนัก เขาบอกว่า การ์ดมวลชน นั้นเป็นการ์ดที่มาจากจังหวัดต่างๆ รวมถึงภาคอีสานด้วย ใจดี เป็นมิตรและช่วยเหลือเขาด้วยความสงสาร พร้อมทั้งบอกว่าอย่ามาแถวนี้อีกการ์ดมวลชนเป็นพวกที่ดูแลมวลชนทั่วๆ ไป การ์ดมวลชนนิสัยดีมาก คนนี้เป็นคนอีสานเหมือนกัน เขาสงสาร เลยพามาหลบในเต๊นท์เขา เอายาให้กิน ให้นอนพักก่อน ตอนตีสี่กว่าก็พาไปส่ง ผมเดินออกมาแบบไม่มีวิญญาณเลย โซเซ เขาให้ข้าวมาด้วย 2 กล่องแล้วก็ให้ค่ารถ 200คำถงใช้ชีวิตคนเดียวในกรุงเทพฯ ไม่มีญาติพี่น้อง เขาแยกทางกับภรรยาส่วนลูกๆ อยู่กับภรรยาที่ต่างจังหวัด นานๆ จึงจะส่งค่าเทอมและได้ติดต่อกันทีหนึ่ง เขาจึงตัดสินใจนั่งรถเมล์สาย 304 ไปยังเวทีโกตี๋ที่อนุสรณ์สถานเพื่อขอความช่วยเหลือรอดตายครั้งนี้ เกิดใหม่ผมก็ไม่อยากเกิดแล้ว 00000เขาบอกคุณไม่น่ามาปาระเบิด พี่น้องอีสานก็เยอะ ผมบอกผมไม่ได้ปา ไม่ได้ปา เขาไม่เชื่อ บอกอยู่เสื้อแดงมาตั้งนานมันต้องมีอุดมการณ์แหละ อีกคนบอกว่ามึงจะต่อต้านพวกกูไปทำไม มึงรู้มั้ยทหารออกมาทั้งหมด กูก็เป็นทหารด้วย เขาว่างี้ ดูหุ่นแล้วก็เหมือนอยู่ หุ่นดี ตัวใหญ่ล่ำนั่นคือบทสนทนาที่คำถงเล่าให้ฟัง เขาบอกด้วยว่าเมื่อการ์ดถามว่าเป็นเสื้อแดงมานานหรือยัง เขาก็บอกไปตามตรงว่า นานแล้วผมร่วมกันเสื้อแดงมา 7 ปี ฝ่าลูกกระสุนที่ราชประสงค์ด้วย หลบอยู่ในวัดปทุม ราชมังที่รามนั่นก็ไป ตั้งเก้าโมงเช้ากว่าจะออกมาได้ตอนที่มีเหตุทำไมถึงชอบเสื้อแดงเหรอ ก็ทักษิณเขาให้อะไรที่จับต้องได้เยอะแยะ เงินกู้หมู่บ้านละล้าน สามสิบบาทรักษาได้ทุกโรค มันจับต้องได้คนอีสานไม่ได้โง่นะ ทีวีดาวเทียมเป็นร้อยช่อง ไม่ได้ดูบลูสกายช่องเดียว บางทีคนอีสานก็นั่งดูบูลสกาย ดูความเคลื่อนไหวนะถ้าประชาธิปัตย์ทำได้อย่างนั้น ชาวบ้านเขาก็เลือก ทำไมจะไม่เลือก แต่ประชาธิปัตย์ไม่ลงไปหารากหญ้า เอาแต่นายทุนที่สนับสนุนตัวเอง ไม่ใช่ว่าเขาเกลียดประชาธิปัตย์แต่แรกที่ไหน แต่ไม่ลงไปดูแลเขาเอง ที่บอก ประชาชนต้องมาก่อน ดูสิ 99 ศพน่ะสิมาก่อน แค่ไปเรียกร้องให้ยุบสภาแค่นั้น ลูกปืนมาเป็นห่าฝนเมื่อถามถึงเรื่องเลือกตั้ง เขาตอบว่า จริงๆ ผมไม่สนใจไม่เคยไปเลือกตั้ง แต่มาเลือกสามครั้งสุดท้ายนี่ คราวนี้อาจไม่เลือกแล้ว เบื่อ เลือกมาก็โดนยึดอำนาจอีก เลือกมาแล้วไม่เกินสองปีเขาก็ยึดไปอีก ทำอะไรไม่ได้เมื่อถามถึงชีวิตหลังจากนี้ เขาตอบว่าวางแผนกลับไปอยู่บ้าน เพราะรู้สึกกรุงเทพไม่น่าอยู่สำหรับเขาอีกแล้วผมไม่ได้เกลียดคนกรุงเทพฯ ที่เขาดูถูกคนอีสาน ปกติไม่มีเรื่องการเมืองเขาก็ดูถูกอยู่แล้ว แต่เราอยู่กันได้ แค่ตอนนี้มันเหมือนไม่ปลอดภัย เห็นม็อบธงชาติแล้วมันท้อเจ็บจนเกินจะเจ็บ เจ็บจนไม่เจ็บแล้วที่เขาซ้อมนี่ ตอนนี้เจ็บตรงซี่โครงอย่างเดียว แผลช้ำพวกนี้นี่ไม่รู้สึกเจ็บแล้ว0000กรณีที่สอง กรณีของสำเภา สำเภาอายุ 40 กว่าปี มีอาชีพขับวินมอเตอร์ไซด์ย่านถนนราชดำเนิน พื้นเพเป็นคนจังหวัดสุรินทร์ ไม่มีญาติพี่น้องในกรุงเทพฯ เพื่อนของเขาให้ข้อมูลว่า สำเภาเคยทำงานเป็นลูกจ้างบริษัทเอกชนอยู่ 15 ปีก่อนจะออกมายึดอาชีพนี้ผู้สื่อข่าวเข้าเยี่ยมเขาที่โรงพยาบาลแต่เขายังไม่สะดวกจะตอบคำถามใดๆ อาการของเขาค่อนข้างหนัก เนื่องจากซี่โครงขวาหัก 2 สองซี่ต้องเจาะลำตัวด้านข้างเพื่อนำเลือดที่คั่งออก แขนซ้ายมีอาการชาเนื่องจากโดนเตะและใช้ไฟฟ้าชอต หน้าปูดบวม และฟกช้ำทั้งตัวอย่างไรก็ตาม จากการตรวจสอบข้อมูลจากนพ.เหวง โตจิราการ ส.ส.เพื่อไทยที่เข้าเยี่ยม และการให้ปากคำเบื้องต้นที่สำเภาให้ไว้กับพนักงานสอบสวน สน.สำราญราษฎร์ มีข้อมูลที่ตรงกันเหตุเกิดในช่วงค่ำวันที่ 12 ม.ค.ก่อนวันชัตดาวน์ กทม. 1 วัน เวลาประมาณ 19.30 น. สำเภาขับมอเตอร์ไซด์มาจากราชดำเนินด้านสี่แยกป้อมมหากาฬมุ่งหน้าไปแยกสำราญราษฎร์ แต่รถติดมาก จึงขับรถไปบนทางเท้าเข้าไปในวัดราชนัดดาและได้พบกับการ์ดของกลุ่มผู้ชุมนุมหลายคนตั้งด่านและขอตรวจบัตรประชาชน จึงนำบัตรประชาชนให้ดู การ์ดถามว่าเขาเป็น นปช.หรือไม่ เขาตอบปฏิเสธ จากนั้นการ์ดได้ตรวจค้นตัวและนำกระเป๋าสตางค์ไปตรวจสอบพบบัตร นปช. จึงเอาเชือกมัดมือไพล่หลังและร่วมกันใช้กำลังทำร้าย พวกเขาพูดว่า ไอ้พวกเสื้อแดง กูจะเล่นงานให้หมด ประโยคเดียวกันซ้ำหลายครั้ง พร้อมทั้งสอบถามว่า สำเภาเป็นสายเสื้อแดงหรือไม่ สำเภาตอบว่าไม่ใช่ แต่ก็ยังโดนทำร้ายต่อเนื่อง โดยการเตะบริเวณลำตัวและใบหน้าจนหมดสติต่อมาเวลาประมาณ 02.00 น.ของวันรุ่งขึ้น เมื่อโดนน้ำสาดหน้าสำเภารู้สึกตัวอีกครั้ง จากนั้นถูกนำตัวไปที่เวทีใหญ่ (อนุเสาวรีย์ประชาธิปไตย) เมื่อไปถึงการ์ดที่เวทีเห็นว่าบาดเจ็บหนักจึงไม่ให้ขึ้นเวที เขาถูกนำตัวไปด้านหลังศาลาว่าการกรุงเทพฯ กลุ่มการ์ดชุดแรกลงมือทำร้ายอีกครั้ง ระหว่างทำร้ายคนหนึ่งพูดว่า หากมึงทนไม่ได้ให้ลงไปอยู่ในน้ำ (คลองหลังที่ว่าการฯ ) เขาจึงลงไปแช่ในน้ำเพราะไม่อยากถูกทำร้าย เวลาประมาณ 05.00 น. มีการใช้วัตถุของแข็งไม่ทราบว่าเป็นสิ่งใดขว้างเขาและใช้น้ำมันสาดแต่เขาหลบไปใต้น้ำ ขณะนั้น มีตำรวจจราจร สน.สำราญราษฎร์ผ่านมาพบ จึงถูกนำตัวส่งรพ.กลางทรัพย์สินที่เสียสูญหายคือ กระเป๋าสตางค์ บัตรเอทีเอ็ม ซึ่งถูกบังคับให้บอกรหัสด้วย เงินสด 850 บาท มือถือไอโมบาย รถมอเตอร์ไซค์ฮอนด้า เวฟปัจจุบันทั้ง 2 รายรักษาตัวอยู่ที่โรงพยาบาล โดยมีคนเสื้อแดงในนามกลุ่ม สหายสีแดง เป็นอาสาสมัครคอยดูแลอย่างใกล้ชิด, คำถง สมชัย อาชีพเก็บของเก่า และ สำเภา (เจ้าตัวขอสงวนนามสกุล) อาชีพขับมอเตอร์ไซด์รับจ้าง โดนทำร้ายโดย การ์ด กปปส.ในเวลาไล่เลี่ยกันและนอนรักษาตัวอยู่ในโรงพยาบาลจนถึงขณะนี้,"การเมือง,สิทธิมนุษยชน","กปปส.,การชุมนุม,การซ้อมทรมาน,การ์ด กปปส.,คนเสื้อแดง,ความรุนแรงทางการเมือง,คำถง สมชัย,ชุมนุมขจัดระบอบทักษิณ,บัตร นปช.,ปิดกรุงเทพ,สำเภา,เสื้อแดง",https://prachatai.com/journal/2014/01/51307
8602,6 แบดมินตันไทย ล่าแชมป์ เวิลด์ ทัวร์ ไฟนอลส์ 2018,"เหลือเวลาอีก เพียง 3 วันเท่านั้น ศึกตบลูกขนไก่รายการใหญ่ส่งท้ายปี ก็จะเปิดฉากขึ้นแล้ว ในการแข่งขันแบดมินตัน เอชเอส บีซี เวิลด์ ทัวร์ ไฟนอลส์ 2018 ชิงเงินรางวัลรวม 1,500,000 เหรียญสหรัฐฯ ระหว่างวันที่ 12-18 ธ.ค.นี้ ที่เมืองกวางโจว ประเทศจีน,ศึกครั้งนี้เป็นการรวบรวมนักตบลูกขนไก่ชื่อดัง ที่ทำคะแนนสะสมติดอันดับ 1-8 ของโลกประจำปี ในแต่ละประเภทมาประชันฝีมือ แย่งชิงความเป็นหมายเลข 1,ชายเดี่ยวนำมาโดยโจว เทียนเฉิน จากไต้หวัน, เคนโตะ โมโมตะ มือดีจากญี่ปุ่น ส่วนหญิงเดี่ยวสุดเข้มข้นมีทั้งไท่ ซือ อิง จากไต้หวัน, โนโซมิ โอกูฮาระ กับ อากาเนะ ยามากูชิ จากญี่ปุ่น, เฉิน ยู่ เฟย จากจีน, พูสาร์ลา เวนกาตา สินธุ จากอินเดีย เป็นต้น,สำหรับนักกีฬาไทยไม่น้อยหน้า ผ่านเข้ามาถึงรายการนี้ทั้งหมด 4 ประเภท รวม 6 คนด้วยกัน,มี เมย์ รัชนก อินทนนท์ นำทัพหญิงเดี่ยว ร่วมด้วย กัน กันตภณ หวังเจริญ ชายเดี่ยว, กิ๊ฟ จงกลพรรณ กิติธารากุล กับ วิว รวินดา ประจงใจ หญิงคู่ และ บาส เดชาพล พัววรานุเคราะห์ กับ ปอป้อ ทรัพย์สิรี แต้รัตนชัย คู่ผสม,คุณหญิงปัทมา ลีสวัสดิ์ตระกูล นายกสมาคมกีฬาแบดมินตันแห่งประเทศไทยฯ กล่าวว่า เป็นเรื่องน่ายินดีที่ในครั้งนี้เป็นครั้งแรกในรอบ 5 ปีที่นักแบดมินตันไทยคว้าสิทธิ์เข้าร่วมได้ถึง 4 ประเภท,สำหรับ เมย์ รัชนก เป็นนักแบดมินตันที่น่าชื่นชม ยืนระยะรักษาระดับการเล่นได้ดี แข่งขันรายการนี้เป็นครั้งที่ 6 ในรอบ 7 ปี เมย์ คว้าแชมป์ 1 รายการในปีนี้ ให้กำลังใจและเชื่อว่าเมย์จะทำผลงานเข้ารอบชิงชนะเลิศ หรือคว้าแชมป์เป็นของขวัญปีใหม่ให้กับแฟนกีฬาชาวไทย,ขณะที่ กัน กันตภณ เป็นดาวรุ่งที่ฟอร์มแรงขึ้นมา เริ่มต้นปีด้วยอันดับ 58 ของโลก ปัจจุบันเป็นมืออันดับ 17 ของโลก เป็นโอกาสดีที่ กัน จะเก็บเกี่ยวประสบการณ์ เตรียมความพร้อมเก็บคะแนนสะสมมุ่งสู่โอลิมปิกเกมส์ 2020,เช่นเดียวกับหญิงคู่ กิ๊ฟกับวิว ที่มุ่งมั่นเตรียมตัวฝึกซ้อมอย่างหนักสำหรับรายการนี้ ประสบการณ์ที่ทั้งคู่ได้รับมาตลอดสามารถสู้กับนักกีฬาระดับท็อปของโลกได้ดีขึ้น,และคู่ผสมบาสกับปอป้อ โชว์ฟอร์มร้อนแรง ปราบมือชั้นนำได้มากมาย เชื่อว่ารายการนี้ คู่ผสมไทยในฐานะมือวางอันดับ 3 จะผ่านเข้าสู่รอบรองชนะเลิศ มีลุ้นเข้ารอบชิงชนะเลิศ และอาจสร้างประวัติศาสตร์คว้าแชมป์รายการนี้ได้,เชื่อว่าทั้ง 6 คน จะทำผลงานได้อย่างดีใน รูปแบบการแข่งขันที่จะแบ่งสายเป็น 2 สาย สายละ 4 คน/คู่ แข่งแบบพบกันหมดในสาย นำอันดับ 1 และ 2 ในสาย ผ่านเข้าสู่รอบรองชนะเลิศ จะเห็นได้ว่าในรอบแรกต้องลงเล่นถึง 3 นัด แต่ละคน/คู่ ต้องพบกับนักกีฬาระดับท็อปของโลกด้วยกันทั้งนั้น ทำให้ต้องมีการเตรียมสภาพร่างกาย ตลอดจน ความฟิตซ้อมที่สมบูรณ์เต็มที่ คุณหญิงปัทมากล่าว,ขณะที่ เมย์ รัชนกกล่าวว่า ปีนี้ถือว่าไม่หนัก แต่ก็ไม่เบาทีเดียวนัก คิดว่าถ้าเล่นในฟอร์มของตนเอง หรือเล่นให้เป็นตัวเองที่สุดน่าจะทำผลงานได้ดี,จะต้องผ่านเข้ารอบ 4 คนสุดท้ายเป็นอันดับแรกให้ได้ก่อน ส่วนเป้าหมายต่อไปคือ การคว้าแชมป์ส่งท้ายปีให้ได้ เพื่อเป็นของขวัญให้กับแฟนๆแบดมินตันไทย รัชนกกล่าว,เรียกได้ว่าในปีนี้นักตบลูกขนไก่ไทยทั้ง 4 ประเภท สร้างผลงานได้ดีขึ้นต่อเนื่องตามลำดับ สู้กับคู่แข่งได้สมน้ำสมเนื้อ ทำให้มีโอกาสไม่น้อยกับการสร้างประวัติศาสตร์คว้าแชมป์มาครอง,แฟนกีฬาที่สนใจ ติดตามชมได้ทางทรูวิชั่นส์ ที่จะถ่ายทอดสดความมันตลอดรายการ,พลาดไม่ได้เด็ดขาด,กัญจน์ ศิริวุฒิ เรื่อง","เหลือเวลาอีก เพียง 3 วันเท่านั้น ศึกตบลูกขนไก่รายการใหญ่ส่งท้ายปี ก็จะเปิดฉากขึ้นแล้ว ในการแข่งขันแบดมินตัน เอชเอส บีซี เวิลด์ ทัวร์ ไฟนอลส์ 2018 ชิงเงินรางวัลรวม 1,500,000 เหรียญสหรัฐฯ","กีฬา,กีฬาอื่นๆ","แบดมินตัน,กัญจน์ ศิริวุฒิ,ฮอตสปอร์ต,เอชเอส บีซี เวิลด์ ทัวร์ ไฟนอลส์ 2018",https://www.thairath.co.th/sport/others/1440316
2584,เวทีนี้ไม่มีพี่เลี้ยงและกองหนุน,"โฟกัสการเมืองหาเสียงโค้งสุดท้าย ไปที่พลังประชารัฐ และ พล.อ.ประยุทธ์ จันทร์โอชา ที่กลายเป็นตำบลกระสุนตกให้บรรดาแกนนำการเมืองท้าตีท้าต่อยได้ทุกวัน เพราะนี่คือจุดอ่อนของ รัฐบาล คสช. และ พล.อ.ประยุทธ์ จะปฏิเสธไม่ได้เลยว่า พรรคพลังประชารัฐ ไม่ใช่สะพานที่จะนำ ลุงตู่ ไปต่อ,เป็นจุดอ่อนมากกว่าการได้เปรียบ,เส้นทางของ 4 รมต. ที่นำร่องมาบุกเบิก พรรคพลังประชารัฐ ไม่ได้ทำด้วยคอนกรีตเสริมเหล็ก ถ้าการเลือกตั้งเที่ยวนี้ไม่ประสบผลสำเร็จ พื้นที่ยืนในสนามการเมืองก็ไม่ต่างจาก พล.อ.ประยุทธ์ เพราะเวทีนี้ไม่มีพี่เลี้ยงและกองหนุนที่จะคอยป้อนข้าวป้อนน้ำอยู่ตลอดเวลา ยิ่งขึ้นเวทีดีเบตด้วยแล้วไม่ต่างจากการเอาคอไปพาดเขียง,ในยามที่ไม่มีอำนาจ ไม่มีตำแหน่ง ชีวิตจะเปลี่ยนจากหน้ามือเป็นหลังมือ กับงานที่ไม่ถนัดอย่างงานการเมือง การลงพื้นที่หาเสียง ปราศรัย หรือดีเบต อย่างไรเสียก็สู้นักการเมืองมืออาชีพไม่ได้ รวมทั้งมวลชนการจัดตั้งต่างๆ ที่ขั้วอำนาจทางการเมืองรู้ทางหนีทีไล่มากกว่า,ทั้งกระแสและกระสุนต้องพร้อม,ในอดีต พรรคเพื่อแผ่นดิน ตั้งขึ้นมาเพื่อล้ม ขั้วการเมืองใหญ่ มีอำนาจรัฐสนับสนุนทางอ้อม สุดท้ายก็ไปไม่รอดเพราะไม่มีความถนัด และขาดประสบการณ์โดยเฉพาะผลโพลสำรวจความเห็นประชาชน คนส่วนใหญ่ยังไม่ตัดสินใจว่าจะเลือกใครเป็นนายกฯ และจะเลือกพรรคไหนเข้ามาเป็นรัฐบาล อาจจะเพราะยังรู้สึกเบื่อหน่ายการเมืองหรือคิดอยู่ในใจแต่ไม่กล้าเปิดเผย,พลังเงียบเที่ยวนี้ไม่เฉพาะบ้านมีรั้วเท่านั้น แต่เฉลี่ยมีทั้งคนชั้นกลาง คนรุ่นใหม่และชาวบ้านทั่วไป จาก จำนวนผู้มีสิทธิลงคะแนนเลือกตั้ง กว่า 51 ล้านคน เป็น คนรุ่นใหม่ ที่มีสิทธิลงคะแนนครั้งแรกกว่า 8 ล้านคน ครึ่งหนึ่งคือ 25 ล้านคน ถ้าเทไปขั้วการเมืองใดขั้วการเมืองหนึ่ง ผลการเลือกตั้งมีโอกาส แลนด์สไลด์ คือรวมกันแล้วได้ ส.ส.มากกว่า 375 คน ตั้งรัฐบาลได้สบายๆ,หรือถ้าคนเหล่านี้ไปลงคะแนน โหวตโน การเลือกตั้งจะเป็นโมฆะได้เพราะคะแนน โหวตโน มากกว่าคะแนนที่ ส.ส.ได้รับ แต่ถ้า พลังเงียบ ไม่ไปใช้สิทธิเลือกตั้ง ปล่อยให้การเมืองว่ากันเอง,ประเทศไทยก็ไม่ต่างจากไก่ในเข่ง,จากการสำรวจคนไทย ตั้งใจจะไปใช้สิทธิเลือกตั้ง กว่า ร้อยละ 90 ถือว่ามากที่สุด การเลือกตั้งที่ผ่านมามีผู้ไปใช้สิทธิเลือกตั้งระหว่างร้อยละ 60-80 ก็ถือว่ามากแล้ว,พลังประชารัฐได้เปรียบที่มี พล.อ.ประยุทธ์ เป็นแคนดิเดตนายกฯแต่เสียเปรียบเชิงการเมืองทุกประตู จะให้ลุงตู่ขึ้นเวทีดีเบต อาจจะพลาดได้ง่ายๆ หาเสียงปล่อยของโชว์นโยบายประชารัฐไปเรื่อยๆดีกว่าไปตกม้าตายตอนจบ.,หมัดเหล็ก,mudlek@thairath.co.th,อ่านข่าวล่าสุด ,เจาะลึกข้อมูลเลือกตั้ง 2562",โฟกัสการเมืองหาเสียงโค้งสุดท้าย ไปที่ พลังประชารัฐ และ พล.อ.ประยุทธ์ จันทร์โอชา ที่กลายเป็นตำบลกระสุนตกให้บรรดาแกนนำการเมืองท้าตีท้าต่อยได้ทุกวัน,เลือกตั้ง,"เลือกตั้ง62,หาเสียง,พรรคพลังประชารัฐ,ประยุทธ์ จันทร์โอชา,หมัดเหล็ก,คาบลูกคาบดอก,วิเคราะห์เลือกตั้ง,เลือกตั้ง",https://www.thairath.co.th/news/politic/1504483
7790,ปากคำเหยื่อซึนามิ : พิภพวิบัติภัย ตอนที่1,-------------------------------------------------- ตอนนี้คิดอะไรไม่ออกแล้ว แค่รอดชีวิตมาได้ก็ถือว่าโชคดีที่สุด ถ้าถามความรู้สึกว่ากลัวไหม มันยิ่งกว่ากลัวเสียอีก มันเป็นความทรงจำที่ยามหลับก็ยังผวา เพราะความกลัวยังติดตาอยู่ตลอดดารุณ เผยศิริ หนึ่งในผู้สูญเสียในอีกหลายๆ ครอบครัวซึ่งนอนที่ศาลากลาง จ.ภูเก็ต กล่าวกับ ประชาไท บ้านดารุณอยู่ที่ท่าเรือรัชฎา หมู่ 7 อ.เมือง จ.ภูเก็ต ในวันที่เกิดเหตุ ทุกคนในครอบครัวรอดชีวิตจากคลื่นยักษ์แต่ทรัพย์สินที่สะสมมาตลอดชีวิตสูญหายไปกับคลื่นหมด ตอนอาศัยนั่งรถคนแถวบ้านหนีขึ้นบนภูเขาข้างศาลากลางจังหวัดภูเก็ต ตามสี่แยกไฟแดงเต็มไปด้วยอุบัติเหตุ มีรถชนกันทุกไฟแดง เพราะต่างคนต่างก็รีบหนีกัน ทำให้ได้รับบาดเจ็บจากอุบัติเหตุเยอะมาก หลังจากเหตุการณ์สงบ ครอบครัวดารุณอพยพครอบครัวมาอยู่ที่ศาลากลางฯ พร้อมๆ กับคนอื่น ซึ่งไม่มีใครกล้ากลับไปบ้านเพราะไม่รู้ว่าจะเกิดเหตุการณ์อย่างนี้ขึ้นอีกเมื่อไร อย่างไรก็ดีเจ้าหน้าที่บรรเทาทุกข์ของสภากาชาดที่ดูแลชาวบ้าน บริการดีมาก มีอาหาร มีน้ำให้กินทุกมื้อ ที่ศาลากลางฯ มีคนมาพักอยู่มากทั้งคนไทยและคนต่างชาติ แต่เห็นคนต่างชาติเยอะกว่าเพราะเขาเอามาจากหลายเกาะหลายที่ ดารุณเล่าว่า เห็นเจ้าหน้าที่ส่งคนต่างชาติกลับบ้านแล้วก็เศร้าใจ เพราะพวกเขายังมีบ้านให้กลับในขณะที่ครอบครัวของเธอและอีก 8 ชีวิต ไม่มีบ้านให้กลับไปอีก หรือถ้าได้กลับไปจริงๆก็คงอยู่อย่างหวาดผวา ภาพคลื่นสีดำม้วนตัวกวาดบนฝั่งยังติดตา จะให้หลับลงก็คงหลับไม่สนิท ดารุณบอกว่า หลังจากมีคนอพยพมามากขึ้น ทำให้ข้าวของ เครื่องใช้ที่ศาลากลางขาดแคลนมาก ยิ่งครอบครัวที่มีเด็กเล็กๆ 4 คนอย่างเธอ เสื้อผ้าหรือนมที่จะให้เด็กแทบไม่มี ไปขอเสื้อผ้าเด็กจากเจ้าหน้าที่ เขาก็ให้มาแค่ชุดเดียว บอกเขาว่า มีเด็ก 4 คนให้มาชุดเดียวไม่พอ เขาบอกว่าต้องแบ่งให้คนอื่นด้วย ไปขอเขาก็ได้มาอีกเพียงชุดเดียว แต่ก็โชคดีที่สนามหญ้าหน้าศาลากลางลมแรง ยุงจึงกวนไม่มากนัก ดารุณบอกว่า ยังนึกไม่ออกว่าจะเริ่มต้นตรงไหน จะกลับบ้านไปก็ไม่รู้จะอยู่ได้ยังไงเพราะพังหมด มีแต่โคลน อุปกรณ์เครื่องไม้เครื่องมือก็ไม่มี พูดตรงๆคือไม่มีเงินติดตัวแม้แต่บาทเดียว จะไปซื้อหากก็คงไม่ได้ อุปกรณ์สร้างบ้านใหม่ก็ยังไม่รู้จะเอาที่ไหน ตอนไปขอนมจากเจ้าหน้าที่เขาก็ถามอยู่บ่อยๆว่า ทำไมยังไม่กลับบ้าน พี่ก็บอกว่าไม่มีบ้านให้กลับแล้ว เขาก็เฉยๆ บางทีก็ต่อว่าบอกว่าไม่ต้องมารับของบริจาคหลายครั้ง พี่เลยบอกว่ามีเด็กหลายคน เอาเทียวเดียวของน้อยมาก ไม่พอกิน จะเอาเด็กมายืนยันว่ามีหลายคนก็ลำบากเพราะเด็กยังเล็ก จะหอบมาเข้าแถวคงไม่ไหว คนเยอะมาก นาง สาลี่ รอดเขียว อายุ 58 ปี ผู้รอดชีวิตแต่สูญเสียทรัพย์สินกล่าวว่า ตอนนี้เหลือแค่รถมอเตอร์ไซด์คันเดียว เพราะตอนหนีคลื่นวิ่งขึ้นรถมอเตอร์ไซด์มาพร้อมกับหลานสาว ส่วนคนอื่นที่บ้านไปตลาดสดในเมืองยังไม่กลับ ที่บ้านป้าอยู่กัน 3 คน กับลูกสาวและหลาน ที่บ้านขายของชำเล็กๆไม่ไกลจากเขต อ.เมืองมากนักเป็นทางไปเกาะพร้าว ข้าวของที่ซื้อเอามาขายหายไปกับตา เป็นหนี้เป็นสินเขาเพราะไปเชื่อเขามาขาย บางส่วนก็ออกเงินไปแล้ว ที่บ้านก็ไม่เหลือซากเพราะเป็นบ้านไม้ ลูกสาวเล่าว่าตอนได้ยินข่าวก็แทบจะเป็นลมเพราะไม่รู้ว่าป้ากับหลานไปอยู่ที่ไหน เขาตามหาป้าจนเจอกันที่ศาลากลาง พวกเราไม่มีที่อยู่ เลยอาศัยหลับนอนที่ศาลากลางก่อน ป้าสาลี่บอกว่า คิดกันว่าจะกลับบ้าน แต่ก็ยังรู้สึกกลัวเหตุการณ์ที่เกิดขึ้น เพื่อนบ้านบางคนกลับไปเก็บกวาดซากไม้ที่บ้าน พอกวาดโคลนออกแล้ว ก็กั้นห้องพออยู่ได้ เพราะรออย่างนี้ไม่รู้ว่าเจ้าหน้าที่เขาจะว่างมาช่วยได้ตอนไหน ป้ากับลูกๆหลานๆก็ว่าจะไปดูบ้างเหมือนกัน แต่เรามันคนจนก็ไม่รู้จะไปไหนได้ เจ้าหน้าที่เขาต้องช่วยเหลือผู้บาดเจ็บ ผู้เสียชีวิตก่อน เขาไม่ได้ว่างมาดูพวกเราเรื่องที่อยู่อาศัยว่าจะให้ทำอย่างไรต่อไป ป้าสาลี่กล่าว ,-------------------------------------------------- ตอนนี้คิดอะไรไม่ออกแล้ว แค่รอดชีวิตมาได้ก็ถือว่าโชคดีที่สุด ถ้าถามความรู้สึกว่ากลัวไหม มันยิ่งกว่ากลัวเสียอีก มันเป็นความทรงจำที่ยามหลับก็ยังผวา,สิ่งแวดล้อม,,https://prachatai.com/journal/2004/12/2036
834,‘อ้วน’ หรือ ‘อวบระยะสุดท้าย’ ไขข้อข้องใจ และเตือน ‘ภัย’ โรคอ้วน, รูปร่างอ้วนเป็นเรื่องที่ผู้ใส่ใจในเรื่องความสวยความงามเป็นกังวลกันมาก นับตั้งแต่โลกเราให้ค่านิยมยกย่องคนรูปร่างผอมเพรียว ซึ่งเป็นความงามตามสมัยนิยม แต่ไม่ว่ารูปลักษณ์ภายนอกจะเป็นอย่างไร นั่นก็อาจจะไม่ได้มีความหมายมากเท่ากับการที่ร่างกายของเรายังคงแข็งแรงและมีสุขภาพดี เราทุกคนล้วนทราบกันดีจากการวิจัยแทบทุกสำนักว่า ภาวะอ้วนที่กลายเป็นโรคนั้นส่งผลกระทบในแง่ลบตามมาได้มากมาย แต่กระนั้นหลายคนก็ยังไม่เข้าใจว่า จริงๆ แล้วขนาดไหนจึงจะเรียกว่าเป็น ภาวะอวบระยะสุดท้าย อ้วนระยะเริ่มต้น หรือกระทั่งอ้วนสุดขีดไปจนเรียกได้ว่า อ้วนจนน่าวิตก ซึ่งนอกจากนำมาซึ่งโรคร้าย อย่างโรคหลอดเลือดหัวใจ-สมอง หรือ เบาหวานแล้ว ยังเสี่ยงต่อภาวะไขมันอุดตัน หยุดหายใจขณะหลับ และโรคซึมเศร้าได้อีกด้วย เพื่อความเข้าใจที่ถูกต้องเกี่ยวกับเรื่องนี้ เราได้รับเกียรติจากคุณหมอของโรงพยาบาลพญาไท 2 นพ. จีรวัส ศิลาสุวรรณ แพทย์เฉพาะทางด้านโรคระบบทางเดินอาหารและตับ ผู้เชี่ยวชาญด้านการ ส่องกล้องในระบบทางเดินอาหาร มาเป็นผู้ไขข้อข้องใจและให้คำแนะนำ และต่อไปนี้คือบทสรุปและคำแนะนำต่อภาวะอ้วน ที่คุณสามารถนำไปใช้คำนวณและปฏิบัติตนเพื่อดูแลตนนพ. จีรวัส ศิลาสุวรรณ แพทย์เฉพาะทางด้านโรคระบบทางเดินอาหารและตับ โรงพยาบาลพญาไท 2 ภาวะน้ำหนักตัวเกินและโรคอ้วนในปัจจุบัน จัดเป็นปัญหาทางสาธารณสุข เพราะประชากรทั่วโลก รวมทั้งในคนไทย มีปัญหาน้ำหนักตัวเกินและเป็นโรคอ้วนเพิ่มขึ้นทุกปีอย่างต่อเนื่อง ซึ่งล้วนเป็นทั้งปัจจัยเสี่ยงและสาเหตุสำคัญของโรคเรื้อรังต่างๆ ที่เป็นปัญหาต่อสุขภาพ ซึ่งเสียค่าใช้จ่ายในการรักษาพยาบาลสูงมาก และอัตราการเสียชีวิตก็ยังคงสูงต่อเนื่องแค่ไหนถึงเรียกว่า อ้วน? องค์การอนามัยโลก ให้นิยามภาวะน้ำหนักตัวเกินและโรคอ้วน (Overweight and Obesity) เอาไว้ว่า ภาวะที่ร่างกายมีการสะสมไขมันในส่วนต่างๆ ของร่างกายเกินปกติ จนเป็นปัจจัยเสี่ยง หรือเป็นสาเหตุให้เกิดโรคต่างๆ ที่ส่งผลถึงสุขภาพ จนอาจเป็นสาเหตุให้เสียชีวิตได้ โดยเมื่อมีค่าดัชนีมวลกาย (Body Mass Index หรือ BMI) ตั้งแต่ 25 ขึ้นไป เรียกว่า น้ำหนักตัวเกิน แต่ถ้ามีค่าดัชนีมวลกาย ตั้งแต่ 30 ขึ้นไป เรียกว่า เป็นโรคอ้วน โรคอ้วนแบ่งออกเป็น 3 ระดับ เพื่อบอกความรุนแรงของภาวะหรือของโรคว่า ปานกลาง รุนแรง และรุนแรงมาก โดยระดับความรุนแรงมากตามมาตรฐานองค์การอนามัยโลก คือ ค่าดัชนีมวลกายตั้งแต่ 40 ขึ้นไป หรือตั้งแต่ 30 ขึ้นไป (เฉพาะสำหรับชาวเอเชียที่รูปร่างโดยเฉลี่ยมีขนาดเล็กกว่าชาวตะวันตก)คำนวณยังไง? ดัชนีมวลกาย คือ ค่าสัมพันธ์ระหว่างน้ำหนักตัวกับส่วนสูง ซึ่งนิยมใช้เป็นเกณฑ์ในการประเมินในผู้ใหญ่ตั้งแต่อายุ 20 ปีขึ้นไป ว่าใครอ้วนหรือผอม ใครน้ำหนักเกิน หรือเป็นโรคอ้วน ค่า BMI คำนวณได้จาก การใช้น้ำหนักตัวเป็นกิโลกรัมและหารด้วยส่วนสูงที่วัดเป็นเมตรยกกำลังสอง ซึ่งใช้ได้ทั้งผู้หญิงและผู้ชาย จากตัวอย่างข้างต้น BMI 25.39 สำหรับคนไทย (ชาวเอเชีย) ก็จะอยู่ในช่วงของ 25.00 – 29.99 ซึ่งจัดได้ว่าเข้าข่ายอ้วนแล้ว สำหรับตารางดัชนีมวลกายนี้สาเหตุที่จำเป็นต้องแยกระหว่างชาวอเมริกัน ยุโรป แอฟริกัน และชาวเอเชีย เนื่องจากคนเอเชียโดยเฉลี่ยนั้นมีรูปร่างสรีระที่เล็กกว่าชาวอเมริกัน ยุโรป และแอฟริกัน จากข้อมูลของดัชนีมวลกายที่องค์การอนามัยโลกทำการศึกษาพบว่าคนเอเชียที่มีค่าดัชนีมวลกายมากกว่า 23 เป็นต้นไป จะมีความเสี่ยงต่อโรคหลอดเลือดหัวใจเพิ่มขึ้น หรือแปลได้ว่าถ้าคุณน้ำหนักเกินก็มีโอกาสที่จะเป็นโรคหลอดเลือดหัวใจได้ง่ายขึ้นนั่นเอง คำนวณดัชนีมวลกายด้วยโปรแกรมอัตโนมัติได้ที่ : โปรแกรมคำนวณดัชนีมวลกาย Body Mass Index (BMI) – ตารางแคลอรีอ้วน… แล้วไง ต้องแคร์ไหม? นั่น… พูดแบบนี้ คุณกำลังประมาทภาวะ น้ำหนักตัวเกิน และ โรคอ้วน ต่ำไปเสียแล้ว รู้ไหมว่านั่นอาจเป็นการเชื้อเชิญ หรือพาตัวเองให้เดินเข้าไปสู่ การเป็นโรคต่างๆ เหล่านี้ได้ 1) โรคหลอดเลือดหัวใจ และโรคหลอดเลือดสมอง (โรคอัมพาต) 2) โรคเบาหวาน 3) โรคความดันโลหิตสูง 4) โรคไขมันในเลือดสูง 5) โรคนิ่วในถุงน้ำดี เพราะการมีไขมันในเลือดสูง ส่งผลให้น้ำดีจากตับมีไขมันสูงขึ้นตามไปด้วย ซึ่งไขมันจะตกตะกอนเกิดเป็นนิ่วในถุงน้ำดีได้ง่าย 6) มีปัญหาในการหายใจ อาจทำให้เป็นโรคนอนหลับแล้วหยุดหายใจ (Sleep Apnea) และในอีกแง่มุมหนึ่ง ในบางกรณีภาวะอ้วนสามารถส่งผลให้ผู้ป่วยมีปัญหาทางด้านสังคมอย่างช้าๆ ทั้งกับตัวผู้ป่วยเองและคนรอบข้าง จนนำไปสู่ภาวะของโรคซึมเศร้าได้ด้วยคำถามชวนคิด: ในบางคนที่ออกกำลังกายจนตัวใหญ่ ดัชนีมวลกายเกินค่าที่กำหนด แต่ส่วนที่เกินมาเป็นมวลกล้ามเนื้อ ไม่ได้เป็นไขมัน ถือว่าอ้วนหรือเปล่า? และในกรณีเช่นนี้ถือว่ามีอันตรายต่อสุขภาพไหม?แนวทางปฏิบัติป้องกันโรคอ้วน ลดปริมาณพลังงานที่บริโภค คนที่กินอาหารมากต้องกินให้น้อยลง และเลือกกินให้มากขึ้น ซึ่งต้องทำอย่างมีวินัย น้ำหนักที่เกินอยู่จึงจะลดลง และไม่แนะนำให้ลดน้ำหนักโดยวิธีอดอาหาร เพราะจะมีผลเสียมากกว่าผลดี เมื่อกินอาหารน้อยลง จะต้องระมัดระวังว่าอาหารนั้นมีคุณค่าทางโภชนาการดีพอไหม ให้สมดุลกับ ข้อที่ว่ามันยังมีความเอร็ดอร่อยและไม่น่าเบื่อมากเกินไปด้วยทุกมื้ออาหารควรมีผักและผลไม้เสมอ เพราะอาหารทั้ง 2 ประเภทนี้นอกจากให้วิตามินและเกลือแร่ ยังให้ใยอาหารซึ่งทำให้ท้องไม่ผูก ทั้งยังช่วยให้รู้สึกอิ่มไม่หิวบ่อย สำหรับผลไม้ไม่ควรกินชนิดที่มีรสหวานจัด เช่น องุ่น ละมุด ทุเรียน ฯลฯ ถ้ากินก็ขอให้กินเป็นครั้งคราวเท่านั้น และในส่วนของการบริโภคไขมัน ให้ดูที่มาจากพืชในการปรุงอาหาร และพิจารณาร่วมกับกรดไขมันจำเป็นในสัดส่วนที่เหมาะสม ส่วนคาร์โบไฮเดรต แป้ง น้ำตาล พิจารณาจากคุณค่าและที่มาเป็นหลัก ส่วนขนมหวาน น้ำอัดลม และการปรุงอาหารด้วยน้ำตาล ให้ลด ละ ให้ได้มากที่สุดจะเป็นดี การลดน้ำหนักจะได้ผลดีก็ต่อเมื่อเราออกกำลังกายอย่างสม่ำเสมอทุกวัน ถ้าคนที่ไม่เคยออกกำลังกายมาก่อนต้องค่อยๆ เริ่มและหัดให้เกิดวินัย นับตั้งแต่การเดินซึ่งก็เป็นวิธีออกกำลังกายอย่างหนึ่ง การออกกำลังกายในแต่ละช่วงควรใช้เวลาประมาณ 15-45 นาที โดยทำอย่างต่อเนื่องกันไปจนกระทั่งรู้สึกว่าเหนื่อยแล้วค่อยพัก ในวันหนึ่งๆ ถ้ามีเวลาออกกำลังกาย หรือเล่นกีฬาวันละ 1 ชั่วโมงจะดีมากคำถามชวนคิด: ในบางคนที่ออกกำลังกายจนตัวใหญ่ ดัชนีมวลกายเกินค่าที่กำหนด แต่ส่วนที่เกินมาเป็นมวลกล้ามเนื้อ ไม่ได้เป็นไขมัน ถือว่าอ้วนหรือเปล่า? และในกรณีเช่นนี้ถือว่ามีอันตรายต่อสุขภาพไหม? ในกรณีนี้ นพ. จีรวัส ศิลาสุวรรณ ให้ความกระจ่างว่า การออกกำลังกายจนตัวใหญ่ แล้วดัชนีมวลกายเกินค่าที่กำหนด ไม่ถือว่าอ้วนครับ ขอให้พิจารณาข้อสำคัญที่ค่า body fat ว่ามีมากกว่า 20 เปอร์เซ็นต์หรือไม่ หรือมองดูแล้ว วัดดูแล้วว่าลงพุงไหม หากอยู่ในข่ายของคนที่เล่นเวตซึ่งมีมวลกล้ามเนื้อมาก ต้องยกเว้นการคำนวณด้วยค่า BMI เพราะอาจจะทำให้ค่าออกมาผิดปกติได้ ฉะนั้นในกลุ่มที่เล่นเวตคุณสามารถวัด body fat เบื้องต้นได้จากเครื่อง In body หรือ Body impedance fitness ที่มีตามฟิตเนสเซ็นเตอร์ แต่ถ้าวัด body fat ได้มากกว่า 32 ในผู้หญิง หรือได้มากกว่า 26 ในผู้ชาย จะเพิ่มความเสี่ยงในเรื่อง Heart diabetic (โรคหัวใจที่เกิดจากเบาหวาน) แต่ในกรณีดังกล่าวข้างต้นนี้ ถือว่าไม่เป็นอันตรายต่อสุขภาพครับภาพประกอบ: วิธีการทางเลือกสำหรับรักษาโรคอ้วน Gastric Balloon คือการใส่บอลลูน ที่บรรจุสารน้ำเข้าไปในกระเพาะอาหารเพื่อการควบคุมน้ำหนัก โดยบอลลูนจะเข้าไปลดความจุของกระเพาะอาหาร ทำให้รับประทานอาหารได้น้อยลง และอิ่มนานกว่าเดิม ร่างกายจึงนำไขมันส่วนเกินออกมาใช้เป็นพลังงานแทน ส่งผลให้น้ำหนักตัวลดลงในที่สุด ขั้นตอนดังกล่าวนี้ ไร้แผลผ่าตัด เพราะบอลลูนจะถูกใส่เข้าไปในกระเพาะอาหารทางช่องปาก ด้วยเทคนิค การส่องกล้อง ตัวบอลลูนทำจากซิลิโคน ซึ่งเป็นวัสดุทางการแพทย์ที่ไม่เป็นอันตรายต่อกระเพาะอาหาร ภายในบอลลูน จะบรรจุสารน้ำเอาไว้ประมาณ 400-500 ลูกบาศก์เซนติเมตร เมื่อลดน้ำหนักได้ถึงจุดที่พึงพอใจแล้ว สามารถเอาน้ำที่อยู่ในบอลลูนออกได้ ซึ่งคนส่วนใหญ่จะใส่บอลลูนไว้ประมาณ 6-12 เดือน การทำ Gastric Balloon เหมาะสำหรับผู้ที่มีค่าดัชนีมวลกายมากกว่า 27 ซึ่งลดน้ำหนักด้วยวิธีอื่นแล้วไม่ได้ผล การลดน้ำหนักด้วยวิธีนี้อย่างถูกวิธีภายใต้การดูแลของแพทย์ยังสามารถช่วยชะลอความเสี่ยงต่อการเกิดโรคต่างๆ ที่มีผลมาจากความอ้วนได้ นพ. จีรวัส ศิลาสุวรรณ สรุป ข้อมูลเพิ่มเติม หรือสายด่วนโรงพยาบาลพญาไท 1772,โรคอ้วนแบ่งออกเป็น 3 ระดับ เพื่อบอกความรุนแรงของภาวะ หรือของโรคว่า ปานกลาง รุนแรง และรุนแรงมาก โดยระดับความรุนแรงมากตามมาตรฐานองค์การอนามัยโลก คือ ค่าดัชนีมวลกายตั้งแต่ 40 ขึ้นไป หรือตั้งแต่ 30 ขึ้นไปGastric Balloon เป็นวิธีการทางเลือกสำหรับรักษาโรคอ้วน โดยการใส่บอลลูน ที่บรรจุสารน้ำเข้าไปในกระเพาะอาหาร บอลลูนจะเข้าไปลดความจุของกระเพาะอาหาร ทำให้รับประทานอาหารได้น้อยลงและอิ่มนาน ร่างกายจึงนำไขมันส่วนเกินออกมาใช้ ส่งผลให้น้ำหนักลดลง เหมาะสำหรับผู้ที่มีค่าดัชนีมวลกายมากกว่า 27 ซึ่งลดน้ำหนักด้วยวิธีอื่นแล้วไม่ได้ผล ,,,https://thestandard.co/lifestyle-wellness-overweight-and-obesity/
757,เร่งแก้ปัญหายานรก เพิ่มมาตรการเข้มข้น เก็บข้อมูล เครือข่าย,"พล.ต.อ.เฉลิมเกียรติแถลงผลงานตำรวจ บช.ปส. จับกุมผู้ต้องหาลักลอบค้ายาเสพติดหลายรายพร้อมของกลางกัญชาอัดแท่ง 1,800 กก. โคเคน และไอซ์ สกัดจับได้กลางทางระหว่างลำเลียงส่งให้ผู้ค้า พร้อมเพิ่มนโยบายปราบยานรกใหม่อีก 2 มาตรการ ได้แก่ แก้ไขปัญหาการแพร่ระบาดยาเสพติดในหมู่บ้าน ชุมชน และเก็บฐานข้อมูลผู้เสพผู้ค้าด้วยระบบเทคโนโลยีสารสนเทศวิเคราะห์กลุ่มเป้าหมายและพื้นที่เสี่ยง เพื่อให้เกิดประสิทธิภาพอย่างแท้จริง,ตำรวจ ปส.สกัดจับยานรกหลายรายก่อนถึงมือผู้ค้า เปิดเผยขึ้น ที่กองบัญชาการตำรวจปราบปรามยาเสพติด (บช.ปส.) เมื่อเวลา 10.00 น. วันที่ 15 ต.ค. พล.ต.อ.เฉลิมเกียรติ ศรีวรขาน รอง ผบ.ตร. ฐานะ ศอ.ปส.ตร. พล.ต.ท.ชัยวัฒน์ เกตุวรชัย รรท.รองผบ.ตร. พล.ต.ท.ชินภัทร สารสิน รรท.ผบช.ปส. พล.ต.ต.มนตรี สัมบุณณานนท์ รรท.ผบช.ภ.5 ร่วมกับ พล.ท.ฉลองชัย ชัยยะคำ ผอ.ศป.ปส.ทภ.3 แถลงข่าวจับกุมขบวนการค้ายาเสพติด คดีแรก จับกุมนายวัชรชัย ปฏิสนธิยานนท์ อายุ 40 ปี ชาว จ.ชัยภูมิ และนายภาคิน ปฏิสนธิยานนท์ อายุ 55 ปี ชาว จ.นครพนม ข้อหาร่วมกันมียาเสพติดให้โทษประเภทที่ 5 (กัญชาแห้ง) ไว้ในครอบครองเพื่อจำหน่าย พร้อมของกลางกัญชาอัดแท่งหนัก 800 กก. รถกระบะ 2 คัน และโทรศัพท์มือถือ 4 เครื่อง จับได้ที่บริเวณถนนด่านขุนทด-หนองสรวง หมู่ 1 ต.และ อ.ด่านขุนทด จ.นครราชสีมา นายวัชรชัยขับรถกระบะนำกัญชาไปส่งให้ลูกค้าใน กทม. และปริมณฑล โดยมีนายภาคิน ขับรถนำทาง สอบสวนทั้งคู่ให้การว่า รับจ้างจากนายชาญ หรืออ้วน ไม่ทราบชื่อและนามสกุลคนละ 30,000 บาท ขนกัญชาจากพื้นที่ อ.กุสุมาลย์ จ.สกลนคร มาส่งให้ลูกค้า โดยจะนำรถจอดไว้บริเวณหน้าโรงไฟฟ้าวังน้อย อ.วังน้อย จ.พระนครศรีอยุธยา,คดีที่ 2 จับกุมนายสุรชัย พิศเพ็ง อายุ 40 ปี นางประกายดาว โคตวัน อายุ 48 ปี ภรรยานายสุรชัย นายอภิสิทธิ์ เนินกลาง อายุ 41 ปี และนางสุรีฉาย โคตวัน อายุ 27 ปี ข้อหาร่วมกันมียาเสพติดให้โทษประเภทที่ 5 (กัญชาแห้ง) ไว้ในครอบครองเพื่อจำหน่าย พร้อมของกลางกัญชาอัดแท่งหนัก 1,000 กก. รถกระบะ 1 คัน รถเก๋ง 1 คัน และโทรศัพท์มือถือ 6 เครื่อง จับได้บริเวณริมถนนสระบุรี-หล่มสัก สี่แยกม่วงค่อม ต.เขาแหลม อ.ชัยบาดาล จ.ลพบุรี ต่อเนื่องบริเวณสี่แยกมะนาวหวาน ต.ดีลัง อ.พัฒนา–นิคม จ.ลพบุรี ทั้งหมดรับจ้างขนกัญชาพื้นที่ชายแดน จ.นครพนม ไปส่งให้กับลูกค้าทางภาคใต้ โดยซุกไว้ใต้ถุงกะหล่ำปลีและถุงแตงกวา,คดีที่ 3 ร่วมกับเจ้าหน้าที่ศุลกากรและศูนย์รักษาความปลอดภัย (ศรภ.บก.ทท.) จับกุม น.ส.นุจรี อรุณปี อายุ 40 ปี และนายกรีเดียน เอ็นนูบูบา อายุ 47 ปี ชาวไนจีเรีย ข้อหาร่วมกันนำยาเสพติดให้โทษ ประเภท 2 (โคเคน) เข้ามาในราชอาณาจักรโดยไม่ได้รับอนุญาตและมีไว้ครอบครองเพื่อจำหน่าย พร้อมของกลางโคเคน 7,970 กรัม จับกุมได้ที่ลานจอดรถห้างสรรพสินค้าแห่งหนึ่ง ย่านรามคำแหง แขวงหัวหมาก เขตบางกะปิ กทม. สืบเนื่องจากชุดจับกุมได้เบาะแสว่า มีกลุ่มชาวผิวสีจะส่งยาเสพติดใส่พัสดุมาจากต่างประเทศ พบ น.ส.นุจรีเป็นผู้รับพัสดุ ส่วนนายกรีเดียน ขับรถยนต์มาขนจึงเข้าจับกุมได้ทั้งคู่,คดีที่ 4 จับกุมนายปฏิพัทธ์ หรือต้น ขวัญทอง อายุ 23 ปี ชาว จ.สงขลา ข้อหาร่วมกันมียาเสพติดให้โทษประเภท 1 (ไอซ์) ไว้ในครอบครองเพื่อจำหน่าย และจำหน่ายโดยผิดกฎหมาย พร้อมของกลางไอซ์หนัก 4.1 กก. โทรศัพท์มือถือ 2 เครื่อง และรถ จยย.ฮอนด้า เวฟ 1 คัน จับกุมได้ใกล้กับรถเข็นขายขนมครก ริมถนนรัถการ หน้าบ้านเลขที่ 119 ต่อเนื่องบ้านเลขที่ 185 ถนนรัตนอุทิศ ต.หาดใหญ่ อ.หาดใหญ่ จ.สงขลา สืบเนื่องจากขยายผลจากจับกุม น.ส.แววตา ปุสวิโร อายุ 31 ปี ข้อหาสมคบโดยตกลงกันตั้งแต่สองคนขึ้นไป เพื่อกระทำความผิดเกี่ยวกับยาเสพติดฯ ได้ที่บ้านเช่าเลขที่ 90/3 ถนนเพชรเกษม หมู่ 2 ต.ควนลัง อ.หาดใหญ่ จ.สงขลา,คดีสุดท้าย จับกุมนายมโน หรือหยอย เสลาคุณ อายุ 47 ปี ชาว จ.กาญจนบุรี ตามหมายจับศาลอาญาที่ 153/59 ลงวันที่ 13 มิ.ย.59 ข้อหาร่วมกันมียาเสพติดให้โทษประเภท 1 (ยาบ้า) ไว้ในครอบครองเพื่อจำหน่าย จับกุมได้ที่ด่านตรวจคนเข้าเมือง หมู่ 12 ต.บ้านเก่า อ.เมืองกาญจนบุรี ขณะเดินทางไปพม่า พร้อมอายัดทรัพย์สินรถเก๋ง 1 คัน รถกระบะ 1 คัน รถแทรกเตอร์ 1 คัน อาวุธปืน 5 กระบอก โฉนดที่ดินพร้อมสิ่งปลูกสร้าง 2 แปลง เนื้อที่ประมาณ 2 ไร่ วัวเนื้อ 7 ตัว และสมุดบัญชีเงินฝาก 1 เล่ม รวมมูลค่า 5.4 ล้านบาท สืบเนื่องจากวันที่ 26 มี.ค.59 จับกุมนายสามารถ หรือไนท์ ยางสูง อายุ 31 ปี ชาว จ.นครปฐม พร้อมของกลางยาบ้า 20,000 เม็ด ซุกซ่อนในถังน้ำมันรถเก๋งโตโยต้า ทะเบียน กธ 1167 ราชบุรี สอบสวนนายสามารถ รับสารภาพว่า รับจ้างจากนายมโนเป็นเงิน 5,000 บาท รับยาบ้าจากแนวชายแดน อ.สังขละบุรี จ.กาญจนบุรี ไปส่งขายที่ จ.ราชบุรี,ด้าน พล.ต.อ.เฉลิมเกียรติกล่าวว่า ศูนย์อำนวยการป้องกันปราบปรามยาเสพติดของสำนักงานตำรวจแห่งชาติ (ศอ.ปส.ตร.) เร่งขับเคลื่อนนโยบายในปีงบประมาณ 2562 มุ่งเน้น 5 มาตรการ 1.สกัดกั้นการลำเลียง 2.ปราบปรามจับกุมผู้กระทำผิด ผู้ค้า ตลอดทั้งสืบสวนขยายผล ทำลายเครือข่าย และยึดทรัพย์ผู้ค้ารายสำคัญอย่างเด็ดขาด 3.สืบสวนติดตามจับกุมตามหมายจับคดียาเสพติด 7 ข้อหาหลัก และ พ.ร.บ.มาตรการฯ เพื่อเป็นการทำลายเครือข่ายแบบถอนรากถอนโคน 4.จัดโครงการครู D.A.R.E. ประเทศไทย โครงการตำรวจประสานโรงเรียน (1 ตำรวจ 1 โรงเรียน) และโครงการจัดระเบียบสังคม รอบสถาบันการศึกษา และ 5.ดำเนินการกับเจ้าหน้าที่รัฐที่เข้าไปเกี่ยวข้องยาเสพติด ทั้งนี้ ศอ.ปส.ตร.ได้กำหนดเพิ่มอีก 2 มาตรการ 1.การสร้างความเข้มแข็งในหมู่บ้าน ชุมชน เน้นโครงการแก้ปัญหาการแพร่ระบาดยาเสพติด กำหนดให้หมู่บ้านกองทุนแม่ของแผ่นดินเป็นหมู่บ้านเป้าหมายหลัก และการจัดเก็บฐานข้อมูลผู้เกี่ยวข้องยาเสพติดด้วยระบบเทคโนโลยีสารสนเทศ เพื่อใช้เป็นฐานข้อมูลผู้เสพ ผู้ค้า นำไปใช้ประโยชน์วิเคราะห์กลุ่มเป้าหมายและพื้นที่เสี่ยง ตลอดจนเพื่อรองรับการบังคับใช้กฎหมายตามร่าง พ.ร.บ.ยาเสพติดให้โทษฉบับใหม่ ให้เกิดประสิทธิภาพอย่างแท้จริง","พล.ต.อ.เฉลิมเกียรติแถลงผลงานตำรวจ บช.ปส. จับกุมผู้ต้องหาลักลอบค้ายาเสพติดหลายรายพร้อมของกลางกัญชาอัดแท่ง 1,800 กก. โคเคน และไอซ์ สกัดจับได้กลางทางระหว่างลำเลียงส่งให้ผู้ค้า","ข่าว,ทั่วไทย","จับยาบ้า,ยาเสพติด,เฉลิมเกียรติ ศรีวรขาน,ขบวนการค้ายาเสพติด,ข่าวหน้า1,ข่าวทั่วไป",https://www.thairath.co.th/news/local/bangkok/1397400
1751,ธนาธร ชี้ปัญหา รัฐราชการรวมศูนย์ทำประเทศไม่พัฒนา ชูธงให้อำนาจ ท้องถิ่น เก็บแบ่งสัดส่วนภาษีใหม่,ธนาธร ชี้ปัญหา รัฐราชการรวมศูนย์ทำประเทศไม่พัฒนา ชูธงให้อำนาจ ท้องถิ่น เก็บแบ่งสัดส่วนภาษีใหม่ ลั่นต้องเป็นอิสระ -ศักดิ์ศรีทัดเทียมส่วนกลาง16 ส.ค.2562 ทีมสื่อพรรคอนาคตใหม่ รายงานว่า วันนี้ ที่ศูนย์ประชุมวายุภักษ์ ธนาธร จึงรุ่งเรืองกิจ หัวหน้าพรรคอนาคตใหม่ ร่วมวงเสวนา Next Station ประชาธิปไตยไทย ปักหมุดเลือกตั้งท้องถิ่น ซึ่งจัดขึ้นโดยสถาบันพระปกเกล้า โดยนายธนาธรได้กล่าวถึงความสำคัญของท้องถิ่นและการปฏิรูประบบราชการรวมศูนย์ รวมถึงเป้าหมายในการเลือกตั้งท้องถิ่นของพรรคอนาคตใหม่ที่จะเกิดขึ้นว่า ตนและพรรคอนาคตใหม่ให้ความสำคัญกับเรื่องของท้องถิ่นมาก เพราะเป็นรากฐานของการพัฒนาประเทศที่สำคัญที่สุด ซึ่งเราละเลยมานาน เชื่อว่าถ้ากลับมาพัฒนาอีกครั้งประเทศไทยเราจะไปได้ไกลมากถ้าทุกท่านติดตามดูการประชุมสภาที่ผ่านมา สิ่งที่จะเห็นใน 1-2 ชั่วโมงแรก ก่อนเข้าสู่ระเบียบวาระคือการปรึกษาหารือ เฉพาะเมื่อวานมี ส.ส.จาก จ.กาญจนบุรีและ จ.จันทบุรี พูดเรื่องช้างป่า มี ส.ส.จาก จ.ลพบุรีพูดเรื่องขอให้รัฐบาลช่วยขุดลอกคูคลองในแม่น้ำลำคลอง มี ส.ส.จาก จ.ราชบุรีขอให้รัฐบาลช่วยซ่อมตลิ่งที่พังในแม่น้ำแม่กลอง มี ส.ส.จาก จ.อุดรธานีพูดเรื่องภัยแล้ง มีเรื่องการขอขุดบ่อน้ำบาดาลใน จ.ตรัง ฯลฯ สิ่งเหล่านี้ ส.ส.ทำไม่ได้ แต่ถ้าท้องถิ่นจะทำจะต้องแจ้งเรื่องไปที่นายอำเภอ ไปถึงผู้ว่าราชการจังหวัด แล้วค่อยไปถึงผู้มีอำนาจในส่วนกลาง แล้วจึงวกกลับลงมาที่ท้องถิ่น เรื่องค้างกองอยู่บนโต๊ะกว่าจะมีคำสั่งลงมาได้ปัญหาหลายอย่างก็ผ่านไปแล้ว การตั้งข้อหารือในสภาจึงเป็นตัวอย่างที่ดีที่สุดของการออกแบบรัฐที่ไม่ตอบสนองประชาชน เรื่องทุกอย่างที่ตนพูดถึงไปข้างต้นนั้น ไม่ควรเป็นอำนาจส่วนกลาง และเพราะอำนาจที่รวมศูนย์อยู่ที่ส่วนกลางแบบนี้เอง ที่ทำให้ปัญหาในประเทศไทยมีจำนวนมากมายไปหมด และไม่ได้รับการแก้ไข ธนาธร กล่าวหัวหน้าพรรคอนาคตใหม่กล่าวต่อว่า เหตุผลที่พรรคอนาคตใหม่จะลงการเมืองท้องถิ่น อย่าแรกคือ เราไม่ได้มาจากการต้องการฐานเสียง แต่มาจากความต้องการปรับปรุงเปลี่ยนแปลงประเทศไทยให้ดีขึ้น มาจากความต้องการที่จะปฏิรูประบบราชการรวมศูนย์ อันดับที่สอง เราต้องการสร้างประชาธิปไตยจากพื้นฐาน ทำให้ประชาชนเห็นว่าอำนาจ งบประมาณ ประชาธิปไตย และความเป็นอยู่ที่ดีของประชาชนเป็นเรื่องเดียวกัน และสุดท้ายเราอยากจะสร้างเมืองดีๆ จังหวัดที่น่าอยู่ บ้านเกิดที่น่าอยู่ให้กับคนไทยทุกคน ซึ่งทุกวันนี้ยังมีความเข้าใจผิดอีกเยอะมาก ตนไปที่ไหน พี่น้องมักจะมาถามว่าเลือก ส.ส.คนนี้มาแล้วทำไมบ้านเมืองไม่ดีขึ้นเลย ถ้าใครทำการเมืองระดับชาติไปเดินตลาด จะเจอคำถามนี้ทุกคน คำตอบง่ายๆ ส.ส.กับประชาชนนี่ไกลกันมาก เพราะความจริง ส.ส.ไม่ได้มีหน้าที่บริหารพื้นที่ อยู่ๆ ส.ส.จะไปสั่งหน่วยงานต่างๆไม่ได้ ส.ส.คือฝ่ายนิติบัญญัติ ถ้า ส.ส.จะทำ วิธีที่ทำได้คือการไปตั้งกระทู้ถามหรือตั้งข้อปรึกษาหารือในสภา มันต้องขึ้นไปถึงตรงนั้นถึงจะลงไปถึงจังหวัดของตัวเองได้กลไกที่ ส.ส.จะแก้ปัญหาให้กับประชาชนไกลมากและไม่ตอบสนองกับปัญหาองค์กรปกครองส่วนท้องถิ่น ใกล้ชิดกับประชาชนมากกว่า แต่สิ่งที่เป็นปัญหามากที่สุดคือ องค์กรปกครองส่วนท้องถิ่นซึ่งเป็นนักการเมืองที่ได้รับการเลือกตั้งมาจากประชาชน มีศักดิ์ศรีและเกียรติยศ แต่อาชีพนี้ในปัจจุบันต้องไปรายงานนายอำเภอ รายงานต่อผู้ว่าราชการจังหวัด ทั้งๆที่คนเหล่านั้นไม่ได้มาจากการเลือกตั้ง นี่คือรูปแบบของรัฐที่ทำงานไม่ได้ ผมขอยกตัวอย่างให้เห็นถึงปัญหาของรัฐราชการรวมศูนย์ กรณีทะเลน้อย จ.พัทลุง-สงขลา เป็นทะเลสาบน้ำจืด ปัญหาที่เกิดขึ้นคือวัชพืชในทะเลสาบเต็มไปหมด คนที่มีครื่องจักรจะจัดการได้คือกรมโยธาธิการและผังเมือง แต่เข้าไปทำไม่ได้เพราะอยู่ในพื้นที่อุทยานแห่งชาติ ในสังกัดของกระทรวงทรัพยากรธรรมชาติและสิ่งแวดล้อม และอำนาจงบประมาณอยู่ที่กระทรวงมหาดไทย คุณจะแก้ปัญหาทะเลน้อยสุดท้ายแล้วต้องกลับไปที่กรุงเทพฯ ผ่านกรมโยธาฯ ไปกระทรวงทรัพย์ฯ ไปมหาดไทย ฯลฯ จะจัดการปัญหานี้เรื่องเดียวต้องวิ่งผ่านกี่กระทรวง แล้วกระทรวงทุกวันนี้มาจากคนละพรรคกันไม่เคยคุยกัน สุดท้ายคนที่มีอำนาจในการแก้ไขปัญหาเรื่องนี้ มีแต่นายกรัฐมนตรีสั่งการได้ นี่คือปัญหาที่มาจากการออกแบบสถาปัตยกรรมทางการเมืองที่รวมศูนย์ทุกอย่างไว้ที่ส่วนกลาง ธนาธร กล่าวธนาธร กล่าวว่า อีกตัวอย่างหนึ่งที่อยากยกขึ้นมาคือเรื่องการคมนาคม ทุกวันนี้ท่านที่มาจากต่างจังหวัดย่อมทราบดี การเดินทางจากสนามบินไปแหล่งท่องเที่ยวไม่มีการขนส่งสาธารณะ รถตู้โรงแรม รถทัวร์ รถแดงก็แพงมหาศาล รถขนส่งจาก บขส. ไปที่พัก ไปโรงแรม ไปสถานที่ท่องเที่ยวก็ไม่มี แล้วทั่วประเทศเป็นอย่างนี้ทั้งหมด ทุกท่านรู้ไหมว่าคนต้องขี่มอเตอร์ไซค์ตั้งแต่อายุ 12-13 ผิดกฎหมาย ทุกคนรู้หมด แต่ห้ามไม่ได้ เพราะถ้าไม่ให้ขี่มอเตอร์ไซต์จะให้ชาวบ้านเขาเดินทางอย่างไร ทั้งนี้ การคมนาคมคือการเข้าถึงโอกาส การคมนาคมที่ดีทำให้คนไม่ต้องกู้หนี้ยืมสินมาซื้อรถส่วนตัว ถ้ามีการคมนาคมสาธารณะที่ดี ค่าใช้จ่ายของประชาชนจะลดลงได้มาก แต่ท้องถิ่นจะทำขนส่งสาธารณะเองก็ทำไม่ได้ ท้องถิ่นต้องทำเรื่องขอไปที่กรมการขนส่งทางบก กลับไปที่ขนส่งจังหวัด ไปต่อที่กระทรวงคมนาคม แต่ถ้าเรื่องนี้กลับไปอยู่ที่เทศบาล อยู่ที่ อบจ. ปล่อยให้เขาออกแบบขนส่งสาธารณะของตัวเองได้ เชื่อมโยงท่ารถ สนามบิน ตลาด โรงพยาบาล โรงเรียน สถานที่ท่องเที่ยวอย่างครบวงจร ค่าใช้จ่ายของพี่น้องประชาชนจะลดลงขนาดไหนถ้าเราไม่ปฏิรูประบบรัฐราชการที่รวมศูนย์อำนาจจริงๆ ทรัพยากรไม่เคยให้ งบประมาณไม่เคยให้ ความไว้ใจไม่เคยให้ ประเทศเราเดินต่อไปไม่ได้ รูปแบบรัฐปัจจุบันที่รวมอำนาจไว้สู่ศูนย์กลางพาประเทศเราไปไกลกว่านี้ไม่ได้ ผมอยากให้เรากลับมาตึกตรองว่าอะไรคือความสัมพันธ์ที่ควรจะเป็นระหว่างท้องถิ่นกับรัฐส่วนกลาง ความสัมพันธ์ที่ถูกต้องควรไม่มีใครสำคัญกว่าใคร ไม่มีใครอยู่เหนือใคร สถานะเท่ากัน ศักดิ์และศรีเท่ากัน แบ่งงานกันตามที่ตกลงไว้ อะไรที่ไมได้เขียนห้ามไว้ท้องถิ่นต้องมีอิสระที่จะทำได้ แต่ทุกวันนี้ ท้องถิ่นต่ำต้อยกว่า ต้องรายงานต่อราชการส่วนกลาง เราต้องต่อสู้ทางความคิดก่อน ว่าท้องถิ่นและส่วนกลางศักดิ์ศรีเท่ากัน เพียงแต่แบ่งงานกันทำหัวหน้าพรรคอนาคตใหม่ กล่าวต่อว่า ทุกวันนี้ถ้าเรามองในสังคม จะมีข้อเสนอเรื่องการเลือกตั้งผู้ว่าราชการจังหวัด ข้อเสนอเรื่องกระทรวงท้องถิ่น และมีข้อเสนอเรื่อง พ.ร.บ.จัดการตนเองทีละจังหวัด ซึ่ง 3 ตัวนี้มีปัญหาหมดเลย คือ 1.ข้อเสนอเรื่องการเลือกตั้งผู้ว่าราชการจังหวัด ถ้าทำได้ก็จะยังคงเกิดความตึงเครียดและขัดแย้งกับองค์การบริหารส่วนจังหวัด (อบจ.) อยู่ดี แม้ผู้ว่าน มาจากการเลือกตั้งฯ แต่ยังต้องขึ้นอยู่กับกฎกระทรวง ถ้าเลือกตั้งผู้ว่าฯอย่างเดียว แต่ไม่เอาอำนาจมาฝั่งนี้ด้วยจะไม่สามารถแก้ปัญหาได้2. ข้อเสนอการมีกระทรวงท้องถิ่นยิ่งมีปัญหา สิ่งที่ตนอยากให้คิด คือ เราต้องการอิสระหรือเราต้องการการขึ้นตรงกันแน่ ทุกวันนี้ท้องถิ่นคิดจะทำอะไรต้องให้ส่วนกลางอนุมัติแผน ถามว่าส่วนกลางรู้ไหมว่าบ้านของท่านมีอะไรดี ไม่รู้หรอก ท่านไม่ได้ต้องการการขึ้นตรงต่อ ท่านต้องการอิสระ ในฐานะที่เท่ากัน ท่านมีฐานะที่ได้รับการแต่งตั้งจากประชาชน ไม่ควรต้องขึ้นตรงต่อใคร การมีกระทรวงจะทำให้ปัญหายิ่งแล้วใหญ่ ท้องถิ่นจึงไม่ควรต้องอยู่ในสายบังคับบัญชาการของหน่วยงานราชการและ 3. ข้อเสนอเรื่องจังหวัดจัดการตนเอง ซึ่งตนเชื่อว่าทุกที่มีศักยภาพ วิถีชีวิต ทรัพยากรธรรมชาติที่แตกต่างสวยงามกันหมด ดังนั้น ไม่มีจังหวัดไหนพิเศษกว่าจังหวัดไหน สิ่งที่คิดกันว่าเป็นความพิเศษคือความปกติ ดังนั้น เป็นอำนาจปกติที่ทุกจังหวัดพึงมีอยู่แล้ว ปัญหาคือ การทำรายจังหวัดจะไม่สำเร็จ ต้องทำเรื่องเล็กและเรื่องใหญ่ไปพร้อมๆกัน เริ่มจากเรื่องง่ายที่สุดคือ เปิดเผยฐานภาษีเสีย ภาษีมูลค่าเพิ่มเท่าไหร่ ภาษีรายได้บุคคลธรรมดา ภาษีรายได้นิติบุคคล ที่เก็บในจังหวัดท่านได้เท่าไหร่ แล้วต้องมาแบ่งกับส่วนกลางกันใหม่ ให้อำนาจ ให้ภาษีท้องถิ่นเป็นคนจัดการบริหารเอง ค่อยๆดึงอำนาจ ถ่ายเทอำนาจ ถ่ายเทงบ ถ่ายเทคนมาที่ท้องถิ่นประเทศไทยจะก้าวหน้าไปไกลกว่านี้ไม่ได้เลยถ้าแข็งแต่หัวแล้วข้างล่างอ่อนแอ ประเทศจะเข้มแข็งก้าวหน้าไปได้ต้องเริ่มจากส่วนที่เล็กที่สุด ดังนั้น สิ่งที่พรรคอนาคตใหม่อยากเสนอคือการดึงภาษีให้ท้องถิ่นนำมาบริหารได้ด้วยตนเอง ไม่ต้องเอาไปรวมที่กรุงเทพแล้วค่อยแบ่ง ไม่ต้องเอาไปรวมในสภาแล้วไปแย่งกันในสภา เราต้องค่อยๆดึงอำนาจมาจากรัฐราชการทีละอำนาจทีละตัว เพื่อเปิดให้ท้องถิ่นค่อยๆเรียนรู้และพัฒนาศักยภาพของตัวเอง และถ้าเราจะทำได้เราต้องไปแก้ที่รัฐธรรมนูญ ผมคงไม่ต้องบอกว่า 5 ปีที่ผ่ามาท่านถูกลิดรอนอำนาจไปขนาดไหน ท่านถูกควบคุมขนาดไหน การรัฐประหารตั้งแต่ปี 49 การกระจายอำนาจถูกแตะเบรค การรัฐประหารปี 57 การกระจายอำนาจถูกดึงถอยหลังเลย ดังนั้น เราจะกระจายอำนาจได้จริงๆจะต้องสร้างประชาธิปไตยในระดับชาติ ต้องหยุดการสืบทอดอำนจของ คสช. ต้องแก้รัฐธรรมนูญ เพื่อยุติการรวมศูนย์อำนาจที่กรุงเทพ ดึงอำนาจกลับมาสู่ท้องถิ่น ที่เป็นอำนาจของท้องถิ่นโดยชอบมาแต่ต้นธนาธร กล่าว,ธนาธร ชี้ปัญหา รัฐราชการรวมศูนย์ ทำประเทศไม่พัฒนา ชูธงให้อำนาจ ท้องถิ่น เก็บแบ่งสัดส่วนภาษีใหม่ ลั่นต้องเป็นอิสระ -ศักดิ์ศรีทัดเทียมส่วนกลาง 16 ส.ค.2562 ทีมสื่อพรรคอนาคตใหม่ รายงานว่า วันนี้,การเมือง,"ธนาธร จึงรุ่งเรืองกิจ,พรรคอนาคตใหม่,การปกครองท้องถิ่น,รัฐราชการรวมศูนย์",https://prachatai.com/journal/2019/08/83897
9646,โพลชี้ยุค New Normal หน้ากากอนามัย-เจลล้างมือ เป็นอุปกรณ์ที่ขาดไม่ได้,บ้านสมเด็จโพลเผยผลสำรวจคนระบุ ฐานวิถีชีวิตใหม่ (New Normal) การเปลี่ยนแปลงพฤติกรรมที่สำคัญ คือการที่ หน้ากากอนามัย และ เจลล้างมือ กลายเป็นอุปกรณ์ที่ขาดไม่ได้31 พ.ค. 2563 ศูนย์สำรวจความคิดเห็นบ้านสมเด็จโพลสถาบันวิจัยและพัฒนา มหาวิทยาลัยราชภัฏบ้านสมเด็จเจ้าพระยา ได้ดำเนินโครงการสำรวจความคิดเห็นเกี่ยวกับความปกติใหม่ ฐานวิถีชีวิตใหม่ นิว นอร์มอล (New Normal) โดยเก็บจากกลุ่มตัวอย่างจากประชาชนที่อาศัยอยู่ในจังหวัดกรุงเทพมหานคร สมุทรปราการ สมุทรสาคร ตรัง ชลบุรี ภูเก็ต ราชบุรี จำนวนทั้งสิ้น 1112 กลุ่มตัวอย่าง เก็บข้อมูลในวันที่ 18 – 21 พฤษภาคม 2563 กลุ่มตัวอย่างในการสำรวจครั้งนี้ใช้เกณฑ์ตารางสำเร็จรูปของ Taro Yamane กำหนดว่า ประชากรเกิน 100000 คนต้องการความเชื่อมั่น 95% และความผิดพลาดไม่เกิน 3% ต้องใช้กลุ่มตัวอย่างจำนวน 1111 กลุ่มตัวอย่างผู้ช่วยศาสตราจารย์ ดร. สิงห์ สิงห์ขจร ประธานคณะกรรมการศูนย์สำรวจความคิดเห็นบ้านสมเด็จโพลล์ กล่าวว่า ผลการสำรวจในครั้งนี้ต่อความปกติใหม่ ฐานวิถีชีวิตใหม่ นิว นอร์มอล (New Normal) ของประชาชนที่อาศัยอยู่ในกรุงเทพมหานคร ผลกระทบจากโรคติดเชื้อไวรัสโคโรนา 2019 หรือโรคโควิด-19 ทำให้เกิดการเปลี่ยนแปลงของพฤติกรรมของคนในสังคมเป็นอย่างมาก จากการป้องกันตนเองจากการติดเชื้อโรคโควิด-19 การสวมหน้ากากอนามัยของผู้คนในสังคมในอดีตคือผู้ป๋วย แต่ในปัจจุบันกลายเป็นเรื่องปกติของคนในสังคม การเปลี่ยนแปลงพฤติกรรมของคนในสังคมในครั้งนี้มีการเว้นระยะห่างทางสังคม (Social Distancing) การสั่งอาหารแบบเดลิเวอรี่แทนการนั่งทานในร้าน การทำงานที่บ้าน (Work From Home) / การเรียนการสอนออนไลน์ การซื้อสินค้าจากออกไปซื้อข้างนอกกลายเป็นซื้อทางออนไลน์ การลดการใช้จ่ายในสิ่งของฟุ่มเฟือย ซึ่งมีการกำหนดว่าในปี 2563 นั้นทำให้เกิดความปกติใหม่ ฐานวิถีชีวิตใหม่ หรือ นิว นอร์มอล (New Normal) ของคนในสังคม การสำรวจในครั้งนี้เน้นไปที่สิ่งที่เปลี่ยนแปลงพฤติกรรมของคนในสังคมและมาตรการผ่อนปรนระยะที่ 1 และ มาตรการผ่อนปรนระยะที่ 2 จะทำให้การเปลี่ยนแปลงพฤติกรรมของคนในสังคมไปอย่างไร โดยมีข้อมูลที่น่าสนใจดังต่อไปนี้กลุ่มตัวอย่างส่วนใหญ่คิดว่าโรคติดเชื้อไวรัสโคโรนา 2019 หรือโรคโควิด-19 ทำให้เกิดการเปลี่ยนแปลงพฤติกรรมของคนในสังคม หรือความปกติใหม่ ฐานวิถีชีวิตใหม่ นิว นอร์มอล (New Normal) ร้อยละ 84.2 และคิดว่ามาตรการผ่อนปรนระยะที่ 1 และ มาตรการผ่อนปรนระยะที่ 2 จะทำให้การเปลี่ยนแปลงพฤติกรรมของคนในสังคม หรือความปกติใหม่ ฐานวิถีชีวิตใหม่ นิว นอร์มอล (New Normal) ร้อยละ 68.4โดยคิดว่าการเปลี่ยนแปลงพฤติกรรมของคนในสังคมมากที่สุด ของความปกติใหม่ ฐานวิถีชีวิตใหม่ นิว นอร์มอล (New Normal) อันดับหนึ่งคือ หน้ากากอนามัยและเจลล้างมือกลายเป็นอุปกรณ์ที่ขาดไม่ได้ ร้อยละ 48.3 อันดับสองคือ การทำงานที่บ้าน (Work From Home) / การเรียนการสอนออนไลน์ ร้อยละ 17 อันดับสามคือ การเว้นระยะห่างทางสังคม (Social Distancing) ร้อยละ 14.6 อันดับสี่คือ การสั่งอาหารแบบเดลิเวอรี่แทนการนั่งทานในร้าน ร้อยละ 11 อันดับห้าคือ การซื้อสินค้าจากออกไปซื้อข้างนอกกลายเป็นซื้อทางออนไลน์ ร้อยละ 6.4 และอันดับสุดท้ายคือ การลดการใช้จ่ายในสิ่งของฟุ่มเฟือย ร้อยละ 2.6และคิดว่าการเปลี่ยนแปลงพฤติกรรมของคนในสังคมน้อยที่สุด ของความปกติใหม่ ฐานวิถีชีวิตใหม่ นิว นอร์มอล (New Normal) อันดับหนึ่งคือ การเว้นระยะห่างทางสังคม (Social Distancing) ร้อยละ 22.5 อันดับสองคือ การลดการใช้จ่ายในสิ่งของฟุ่มเฟือย ร้อยละ 20.5 อันดับสามคือ การซื้อสินค้าจากออกไปซื้อข้างนอกกลายเป็นซื้อทางออนไลน์ ร้อยละ 19.3 อันดับสี่คือ หน้ากากอนามัยและเจลล้างมือกลายเป็นอุปกรณ์ที่ขาดไม่ได้ ร้อยละ 12.9 อันดับห้าคือ การทำงานที่บ้าน (Work From Home) / การเรียนการสอนออนไลน์ ร้อยละ 12.8 และอันดับสุดท้ายคือ การสั่งอาหารแบบเดลิเวอรี่แทนการนั่งทานในร้าน ร้อยละ 12.1กลุ่มตัวอย่างส่วนใหญ่คิดว่าการเปลี่ยนแปลงพฤติกรรมของคนในสังคม หรือความปกติใหม่ ฐานวิถีชีวิตใหม่ นิว นอร์มอล (New Normal) จะมีความต่อเนื่องเป็นระยะเวลา 1 ปี มากที่สุด ร้อยละ 37.9 รองลงมาคือเกิน 1 ปี ร้อยละ 35.7 และไม่ถึง 1 ปี ร้อยละ 26.3อยากให้เกิดการเปลี่ยนแปลงพฤติกรรมของคนในสังคม หรือความปกติใหม่ ฐานวิถีชีวิตใหม่ นิว นอร์มอล (New Normal) มากที่สุดอันดับหนึ่งคือ หน้ากากอนามัยและเจลล้างมือกลายเป็นอุปกรณ์ที่ขาดไม่ได้ ร้อยละ 33.5 อันดับสองคือ การเว้นระยะห่างทางสังคม (Social Distancing) ร้อยละ 22.5 อันดับสามคือ การทำงานที่บ้าน (Work From Home) / การเรียนการสอนออนไลน์ ร้อยละ 13.7 อันดับสี่คือ การสั่งอาหารแบบเดลิเวอรี่แทนการนั่งทานในร้าน ร้อยละ 11.3 อันดับห้าคือ การซื้อสินค้าจากออกไปซื้อข้างนอกกลายเป็นซื้อทางออนไลน์ ร้อยละ 10.3 และอันดับสุดท้ายคือ การลดการใช้จ่ายในสิ่งของฟุ่มเฟือย ร้อยละ 8.5,บ้านสมเด็จโพลเผยผลสำรวจคนระบุ ฐานวิถีชีวิตใหม่ (New Normal) การเปลี่ยนแปลงพฤติกรรมที่สำคัญ คือการที่ หน้ากากอนามัย และ เจลล้างมือ กลายเป็นอุปกรณ์ที่ขาดไม่ได้ 31 พ.ค.,"สังคม,คุณภาพชีวิต","บ้านสมเด็จโพล,โพล,COVID-19,สุขภาพ,สาธารณสุข",https://prachatai.com/journal/2020/05/87896
6810,191 ทลายแก๊งขนยาลงใต้ ยึดยาไอซ์-ยาบ้ากว่า 2 พันล้าน,"ชุดสืบสวน 191 ขยายผลบุกทลายเครือข่ายขนยาเสพติดจากภาคเหนือเข้าจำหน่ายในพื้นที่ภาคใต้ตาม ใบสั่งนายทุน ยึดของกลางยาบ้า-ยาไอซ์มูลค่ากว่า 2,000 ล้านบาท รวบตัวผู้ต้องหาได้ครบทั้งทีม 8 ราย ผู้ที่รับจ้างขนลำเลียงจากฝั่งภาคเหนือ เจ้าของบ้านพักเก็บยาพื้นที่ จ.สมุทรสาคร และคนที่มารับยานำลงพื้นที่ภาคใต้,พล.ต.อ.เฉลิมเกียรติ ศรีวรขาน รอง ผบ.ตร. พล.ต.ท.สุทธิพงษ์ วงษ์ปิ่น ผบช.น. พล.ต.ต.สำราญ นวลมา ผบก.สปพ. ร่วมแถลงผลจับผู้ต้องหายาเสพติด พร้อมของกลางยาบ้า 6,517,800 เม็ด ยาไอซ์ 600 กิโลกรัม เฮโรอีน 44 แท่ง หนัก 15.4 กิโลกรัม เคตามีน 51 กก. รถกระบะ 7 คัน มูลค่ากว่า 2,000 ล้านบาท,พล.ต.ต.สำราญได้ข้อมูลนักค้ายาเสพติดใน จ.นราธิวาส และ จ.สงขลา จะลงมารับยาเสพติดลอตใหญ่ในพื้นที่ กทม.และปริมณฑล เพื่อไปส่งมอบให้กับนายทุนในพื้นที่ จ.สงขลา และ 3 จังหวัดชายแดนภาคใต้,พล.ต.ต.สำราญ ให้ พ.ต.อ.ประสงค์ อานมณี รอง ผบก.สปพ. พ.ต.อ.สมบูรณ์ เทียนขาว รอง ผบก.สปพ. พ.ต.อ.ปิยรัช สุภารัตน์ ผกก.สายตรวจ ควบคุมแผนการปฏิบัติและมอบหมายให้ พ.ต.ท.อัครพล โทยะ รอง ผกก.สายตรวจ จัดทีมเฝ้าติดตามพฤติการณ์กลุ่มคนร้ายนานกว่า 3 เดือน,พบข้อมูลนัดส่งมอบยาเสพติดระหว่างวันที่ 10-12 ก.ค. ที่ร้านแมคโดนัลด์ สาขาพอร์โต้ ชิโน่ ริมถนนพระราม 2 ต.นาดี อ.เมือง จ.สมุทรสาคร เพื่อลำเลียงยาเสพติดส่งต่อไปให้นายทุนใหญ่ในพื้นที่ภาคใต้,คนร้ายแบ่งเป็น 2 กลุ่ม กลุ่มหนึ่งขับรถกระบะเปล่าขึ้นมาบรรทุกผลไม้เพื่อนำรถผลไม้ไปให้คนร้ายอีกกลุ่มที่รับยาเสพติดจากภาคเหนือมาพักเก็บไว้ที่ กทม.และปริมณฑล ก่อนนำยาเสพติดซุกซ่อนอำพรางในรถขนผลไม้ นำมาสลับกับรถกระบะคนร้ายกลุ่มที่สองที่ขึ้นมาจากภาคใต้มารับช่วงขับรถยาเสพติดไปส่งในพื้นที่ภาคใต้,ชุดสืบสวน 191 ที่แกะรอยพบความเคลื่อนไหวกลุ่มคนร้ายชุดแรกใช้รถกระบะเปล่าไปซื้อผลไม้ที่ตลาดไท และพบรถต้องสงสัยของคนร้ายชุดที่สองวิ่งลงมาจากภาคใต้เข้าพักที่โรงแรมย่านปทุมธานี คนร้ายอีกกลุ่มวิ่งไปซื้อตะกร้าผลไม้สำหรับไว้ใส่มะม่วงเพื่อนำมาใช้ซุกซ่อนอำพรางยาเสพติดที่บ้านพักที่ใช้พักยาพื้นที่ จ.สมุทรสาคร,วันที่ 12 ก.ค. รถกระบะโตโยต้าทะเบียน 2ฒภ 6613 กรุงเทพมหานคร บรรทุกตะกร้าผลไม้ที่ซุกซ่อนยาเสพติดมาจอดที่ร้านแมคโดนัลด์ มี นายสุรธี หรือทีม สุรรัตน์ อายุ 27 ปี และ นายพลรัตน์ หรือแม็ค จันทร์ศิริ อายุ 22 ปี ขับมาจอดไว้ที่หน้าร้านแมคโดนัลด์ และ นายไพรัตน์ หรือแจ็ค จั่นสามัญ อายุ 41 ปี ขับรถกระบะโตโยต้า ทะเบียน กฉ 1075 เพชรบูรณ์ และ นายกิตติศักดิ์ หรือแม๊ค แดงประเสริฐ อายุ 27 ปี ขับรถกระบะโตโยต้า ทะเบียน 1ฒอ 1414 กรุงเทพมหานคร เป็นผู้คุ้มกันและดูลาดเลา,นายมูฮัมมัด หรือมิน พุทธคุณ อายุ 29 ปี นายอนุชา หรือชี บินยูโซะ อายุ 33 ปี ขับรถกระบะเชฟโรเลต ทะเบียน บบ 8943 บุรีรัมย์ มาจอดต่อท้ายเพื่อสับเปลี่ยนรถกระบะบรรทุกผลไม้ที่ซุกซ่อนยาเสพติดที่นายสุรธี และนายพลรัตน์ ขับมาจอด ตำรวจเข้าตรวจค้นพบยาไอซ์ 550 กิโลกรัม ซุกซ่อนอยู่ภายในกระบะด้านท้ายรถ มีผลไม้อำพรางตบตาเจ้าหน้าที่ จับกุมผู้ต้องหาได้ 5 คน ส่วนนายกิตติศักดิ์ ผู้ต้องหาอีกคนขับรถกระบะหลบหนีไปได้,ชุดสืบสวน 191 ขยายผลค้นที่พักยาเสพติดอยู่ในย่านบางขุนเทียน พล.ต.ต.สำราญนำทีมตำรวจตรวจค้นพบยาไอซ์ 50 กิโลกรัม ยาบ้า 5,619,800 เม็ด เฮโรอีน 44 แท่ง หนัก 15.4 กิโลกรัม เคตามีน 51 กิโลกรัม จับกุมตัว น.ส.จุฑารัตน์ หรือกัน ศิริคุณ อายุ 26 ปี เจ้าของบ้าน สอบสวนขยายผลทราบว่ามี นายชัยทัตร์ หรือนัท พลายแก้ว อายุ 26 ปี หนึ่งในตัวการสำคัญถูกจับได้ที่ อ.กบินทร์บุรี จ.ปราจีนบุรี,ส่วนนายกิตติศักดิ์ที่ขับรถหลบหนีถูกชุดสืบสวน 191 ตามรวบตัวได้ที่ อ.พยุหะคีรี จ.นครสวรรค์,ขณะนี้อยู่ระหว่างรวบรวมพยานหลักฐาน ขออนุมัติตัวการนายทุนใหญ่ระดับสั่งการในพื้นที่ภาคใต้,เป็นงานสืบสวนจับกุมยาเสพติดใหญ่ของชุดสืบสวน 191 ขยายผลเครือข่ายทั้งขบวนการ,พล.ต.ต.สำราญ นวลมา ผบก.บก.สปพ. กล่าวกับ ทีมข่าวอาชญากรรม ว่า การจับกุมเครือข่ายค้ายาเสพติดรายใหญ่ เป็นไปตามนโยบายของ พล.ต.อ.จักรทิพย์ ชัยจินดา ผบ.ตร. ที่สั่งให้ทุกหน่วยบูรณาการปราบปรามยาเสพติดตามนโยบายรัฐบาล ตำรวจ 191 สืบสวนทราบว่ามีกลุ่มนักค้ายาเสพติดขบวนการใหญ่ลักลอบลำเลียงยาเสพติดส่งภาคใต้ เฝ้าติดตามพฤติการณ์กว่า 3 เดือน ก่อนมีข้อมูลการนัดส่งและขนยาเสพติดลอตใหญ่จากพื้นที่ กทม.ส่งลงภาคใต้ ใช้รถกระบะไปรับผลไม้ที่ตลาดไทมาอำพรางปิดหัวปิดท้ายรถซุกซ่อนยาเสพติดตบตาเจ้าหน้าที่ จับกุมตัวผู้รับจ้างขนพร้อมยาไอซ์ 550 กิโลกรัม ก่อนที่จะขยายผลค้นบ้านที่ใช้เป็นโกดังพักยาเสพติด ยึดของกลางยาบ้า 5.6 ล้านเม็ด และยาไอซ์ 50 กิโลกรัม ขณะนี้ทราบตัวการที่เกี่ยวข้องทั้งหมดแล้ว มีตัวการใหญ่ที่สั่งขนยาอยู่ในพื้นที่ภาคใต้อยู่ระหว่างขออนุมัติหมายจับกุมตัวการใหญ่ ซึ่งเครือ-ข่ายกลุ่มนี้ทำเป็นระบบมีทีมขนลำเลียงยาเสพติดภาคเหนือมาพักไว้บ้านพักยาย่านสมุทรสาคร ใช้รถขนผลไม้เพื่อขนลำเลียงลอตใหญ่ส่งไปยังพื้นที่ภาคใต้ มีคนในพื้นที่ภาคใต้ลงมารับยาเสพติด,พล.ต.อ.เฉลิมเกียรติ ศรีวรขาน รอง ผบ.ตร. กล่าวว่า คดีนี้ต้องชมเชยชุดสืบสวนตำรวจ 191 ที่ใช้ความอดทนในการเฝ้าติดตามสืบสวนคนร้ายขบวนการค้ายาเสพติดกว่า 3 เดือน ก่อนที่จะจับกุมได้ครบเครือข่ายทั้งผู้ขนยา คนขับรถคุ้มกันและบ้านที่เป็นแหล่งพักยาเสพติด ได้สั่งให้ขยายผลไปยังตัวการใหญ่ที่อยู่เบื้องหลังและผู้ร่วมขบวนการทั้งหมด ให้ใช้กฎหมายฟอกเงินติดตามยึดทรัพย์ผู้กระทำผิด ทั้งนี้ตำรวจทุกหน่วยจะเร่งรัดปราบปรามยาเสพติดตามนโยบายของรัฐบาลอย่างต่อเนื่อง,เห็นผลงานของตำรวจ 191 ยุคนี้ทำงานเป็นทีม สืบสวนแกะรอยติดตามพฤติการณ์กลุ่มนักค้ายาเสพติดรัดกุมมานาน ก่อนวางแผนจับกุมขบวนการค้ายาเสพติดใหญ่ยกทีม ยึดของกลางยาเสพติดได้จำนวนมาก,ทลายเครือข่าย ยานรก ที่ไหลลงพื้นที่ภาคใต้.,ทีมข่าวอาชญากรรม","ชุดสืบสวน 191 ขยายผลบุกทลายเครือข่ายขนยาเสพติดจากภาคเหนือเข้าจำหน่ายในพื้นที่ภาคใต้ตาม ใบสั่งนายทุน ยึดของกลางยาบ้า-ยาไอซ์มูลค่ากว่า 2,000 ล้านบาท","ข่าว,ทั่วไทย","ทลายเครือข่าย,ขนยาเสพติด,ยาบ้า,ยาไอซ์,รับจ้างขนยา,ทีมข่าวอาชญากรรม,แกะรอยรอบสัปดาห์",https://www.thairath.co.th/news/local/1619088
579,ค้านแจกเงินเที่ยว คนจนไม่มีวาสนาได้แตะ มุ่งช่วยนายทุน อุ้มกลุ่มมีอันจะกิน,แม้รัฐบาลยังไม่ไฟเขียววันหยุดชดเชยเทศกาลสงกรานต์ จะเป็นช่วงใดระหว่างวันที่ 4-9 ก.ค. หรือช่วงปลายเดือนก.ค. ตามที่กระทรวงวัฒนธรรมเสนอ ต่อที่ประชุมศูนย์บริหารสถานการณ์แพร่ระบาดของโรคติดเชื้อไวรัสโคโรนา 2019 หรือ ศบค. ในวันศุกร์ที่ 5 มิ.ย.นี้ ก่อนนำเข้าสู่การพิจารณาในที่ประชุมครม.อีกครั้งว่าจะอนุมัติหรือไม่ พร้อมกับการเตรียมมาตรการกระตุ้นเศรษฐกิจ แจกเงินเที่ยว 2 พันบาท หรือ 3 พันบาทต่อคน เพื่อกระตุ้นการท่องเที่ยวในประเทศ หลังเจอผลกระทบโควิดขณะที่ดร.โสภณ พรโชคชัย ประธานศูนย์ข้อมูลวิจัยและประเมินค่าอสังหาริมทรัพย์ไทย กล่าวว่า รัฐบาลเตรียมอัดแพ็กเกจเที่ยวฟรี 4 ล้านคน แจกเงินให้คนไปเที่ยวในวันหยุด โดยจ่ายชดเชยให้โรงแรมรีสอร์ตแทนผู้ไปเที่ยว ซึ่งมองว่าการทำงานต่างหากจะช่วยกระตุ้นเศรษฐกิจ ไม่ใช่การท่องเที่ยว เนื่องจากการท่องเที่ยวเหมาะสำหรับคนที่พอมีฐานะระดับหนึ่ง แม้จะไม่ต้องจ่ายค่าที่พักแต่ยังต้องจ่ายค่าใช้จ่ายอื่นๆ โดยประชาชนผู้มีรายได้น้อยซึ่งเป็นคนส่วนใหญ่ คงต้องอาศัยการทำงานเลี้ยงชีพมากกว่าการไปเที่ยว และมาตรการนี้เป็นการช่วยนายทุนเจ้าของโรงแรมและผู้มีฐานะ 4 ล้านคน มากกว่าช่วยเหลือคนส่วนใหญ่ของประเทศคน 4 ล้านคนนี้ คงได้แก่พวกข้าราชการที่ไม่เดือดร้อนอะไรจากโควิด-19 แถมมีเวลาและได้เงินฟรีไปเที่ยว หรือภาคเอกชนที่มีฐานะพอสมควรอยู่แล้ว นี่จึงเป็นการสร้างความเหลื่อมล้ำ มากกว่าการช่วยเหลือคนส่วนใหญ่ และปกติระบบสถาบันการเงินในประเทศต่างๆ ไม่เหมาะกับการหยุดยาวเกิน 3 วันทำงาน การหยุดยาวเกินความจำเป็น เป็นอันตรายต่อระบบการเงินของประเทศ ที่ผ่านมาเหล่าข้าราชการและพนักงานรัฐวิสาหกิจก็ได้หยุดแบบ work from home ไปมากแล้ว เลิกหยุดสงกรานต์สักปีน่าจะดีกว่า นอกจากนี้ มองว่าประเทศชาติผ่านความลำบากมามาก สงกรานต์ได้ผ่านไปแล้ว ปีพิเศษนี้จึงควรทำงาน ซ่อมแซมชาติดีกว่าหยุดชดเชย และในยามลำบากเช่นนี้ ควรเลิกหยุดราชการในวันทำงานได้แล้ว โดยผู้ใดมีจิตศรัทธาจะทำบุญในวันสำคัญใดๆ ควรอนุญาตให้ไปทำแต่เช้าตรู่ แล้วค่อยกลับมาทำงานในวันดังกล่าว และสำหรับราชการที่ทำงานบริการประชาชน ควรให้มาทำงานในวันหยุดราชการ เสาร์อาทิตย์ โดยเกลี่ยคนมาทำงาน ไม่ใช่ให้เบิกค่าล่วงเวลาพร้อมมีข้อเสนอควรอัดฉีดเงินสู่ภาคเกษตรกรรม หรือเมืองในภูมิภาค เพื่อช่วยประชาชนทั่วไปมากกว่าการช่วยโดยผ่านมือนายทุน และยิ่งกว่านั้นควรส่งเสริมให้ภาคเอกชนจ้างทำงานสัปดาห์ละ 6 วัน เพื่อเพิ่มรายได้แก่ประชาชนอีกทางหนึ่ง จึงจะเป็นการกระตุ้นเศรษฐกิจที่แท้จริง ประเทศชาติจะเจริญได้ และควรเลิกคิดแบบราชการที่มุ่งจะใช้สิทธิหยุด.,แม้รัฐบาลยังไม่ไฟเขียววันหยุดชดเชยเทศกาลสงกรานต์ จะเป็นช่วงใดระหว่างวันที่ 4-9 ก.ค. หรือช่วงปลายเดือน ก.ค. ตามที่กระทรวงวัฒนธรรมเสนอ,"ข่าว,เศรษฐกิจ","แจกเงินเที่ยว,มาตรการแจกเงิน,หยุดชดเชยสงกรานต์,วันหยุดชดเชยสงกรานต์,วันหยุด,วันหยุดยาว,รายละเอียดแจกเงินเที่ยว,ข่าวทั่วไป",https://www.thairath.co.th/news/business/1861334
6983,ปิดหมู่บ้าน ส.ต.อ.191 ติดโควิดฯ ชาวบ้านครวญไปที่ไหน สังคมก็รังเกียจ,ชาวบ้านร่วมหมู่บ้าน ส.ต.อ. สายตรวจ191 ที่กลับบ้านที่ อ.กุดจับ จ.อุดรธานี แล้วมีอาการป่วย ไปตรวจ 3 รอบ จึงพบว่าติดเชื้อไวรัสฯ ครวญไปที่ไหนก็ถูกสังคมรังเกียจถึงกับออกปากไล่ ไม่เคยคิดโควิด-19 จะมาไกลถึงบ้านโสกแกคำเจริญกรณีพบ ส.ต.อ.โชคชัย มูลศรี อายุ 33 ปี สังกัดงานสายตรวจ 3 กองบังคับการสายตรวจและปฎิบัติการพิเศษ กองบัญชาการตำรวจนครบาล เป็นผู้ป่วยกลุ่มเสี่ยงสนามมวย โดยสารรถทัวร์กลับบ้านโสกแกฯ ต.เมืองเพีย อ.กุดจับ จ.อุดรธานี ตั้งแต่วันที่ 13 มีนาคม และไปเที่ยวที่แพอ่างน้ำพาน ไปดื่มกินที่สนามซ้อมไก่ชน ร่วมงานแต่ง ภายในหมู่บ้าน โดยไม่กักตัว จนมีอาการป่วย เข้ารับการตรวจอาการไข้ที่ รพ.กุดจับ 2 ครั้งแต่ปกปิดข้อมูลกระทั่งวันที่ 19 มีนาคม ตรวจพบเชื้อโควิด-19 ต้องนำตัวส่งโรงพยาบาลศูนย์อุดธานี ชุดปฏิบัติการควบคุมโรคอำเภอกุดจับได้ลงพื้นที่สอบสวน กักตัวบุคคลที่สัมผัสกับผู้ป่วย และพ่นยาฆ่าเชื้อในพื้นที่ คณะกรรมการควบคุมโรค จ.อุดรธานี ต้องมีมติสั่งปิดห้าง ปิดสถานบริการ สถานบันเทิง ร้านอาหาร ให้ประชาชนอยู่ในบ้านตั้งแต่ วันที่ 23 มีนาคม ถึง 12 เมษายน 63 ตามที่เสนอข่าวไปแล้วนั้นเช้าวันที่ 23 มีนาคม ผู้สื่อข่าวเดินทางไปที่บ้านโสกแกฯ หมู่ 5 ต.เมืองเพีย อ.กุดจับ ซึ่งเป็นหมู่บ้านพบผู้ติดเชื้อโควิด-19 พบบรรยากาศในหมู่บ้านเป็นไปอย่างเงียบเหงา เหมือนหมู่บ้านร้าง ชาวบ้านพากันกักตัวเงียบไม่ออกจากบ้านตัวเอง ทำกิจวัตรประจำวันอยู่ที่บ้าน ทุกคนต่างสวมหน้ากากอนามัยเพื่อป้องกันการติดเชื้อไวรัสโควิด-19 ทุกคนนายสมปอง สารีพรหม อายุ 48 ปี ชาวบ้านโสกแกคำเจริญ เปิดเผยผู้สื่อข่าวว่า หลังจากทราบข่าวมีคนในหมู่บ้านป่วยติดเชื้อไวรัสโควิด-19 บอกได้เลยชาวบ้านทุกคนแทบช็อก ไม่คิดว่าเชื้อไวรัสนี้จะมาใกล้กับตัวเอง ตอนนี้ก็ได้แต่ระวังตัวไม่ยอมออกไปไหน ปกติกลางวันจะเห็นวัยรุ่นขี่รถจักรยานยนต์ไปมา และหากเป็นกลางคืนหมู่บ้านแห่งนี้จะครึกครื้นอย่างมาก แต่หลังจากมีข่าวคนในบ้านติดเชื้อโควิด-19 ทุกคนก็พากันกักตัวอยู่บ้าน สวมหน้ากากอนามัยกันทุกคน ตอนนี้เจ้าหน้าที่ รพ.สต.ชุมชน ได้แต่ย้ำทุกคนต้องระวังกันเอง เพื่อไม่ให้เชื้อไวรัสแพร่ระบาดออกไปอีกด้านนายสมชาย เกตุหอม ผู้ใหญ่บ้านบ้านโสกแกคำเจริญ เปิดเผยว่า หมู่บ้านแห่งนี้มีประมาณ 500 หลังคาเรือน หลังจากมีข่าวคนในหมู่บ้านติดเชื้อ และมีกลุ่มเสี่ยงที่อยู่ใกล้ชิดผู้ป่วยอีกกว่า 50 ราย ทางอำเภอ ได้สั่งการให้ผู้ใหญ่บ้านประกาศเสียงตามสายขอให้ประชาชนเก็บตัวอยู่ที่บ้าน ไม่ไปร่วมกิจกรรมในงานที่คนหมู่มาก และให้สวมหน้ากากอนามัยตลอดเวลา ตอนนี้ชาวบ้านก็กลัวกันมาก แต่พวกเราป้องกันได้ หากไม่ไปร่วมกิจกรรมที่คนหมู่บ้าน และเก็บตัวอยู่แต่ในบ้านนางน้อย (นามสมมติ) เล่าว่า ทุกคนกลัวมาก ไม่คิดว่าเชื้อไวรัสตัวนี้จะมาอยู่ใกล้จมูกแล้ว ตอนนี้ก็ได้แต่ระวังตนเองสวมหน้ากากอนามัยทุกครั้ง และไม่ออกไปไหนหากไม่จำเป็น ตอนที่รู้ข่าวครั้งแรกตกใจมาก เพราะผู้ป่วยมาร่วมงานแต่งงาน ซึ่งมีบ้านติดกับตน แต่ตอนนี้ที่หนักคือ ชาวบ้านจากหมู่บ้านอื่นหากรู้ว่าเป็นชาวบ้านบ้านโสกแกคำเจริญ เขาจะรังเกียจมาก เช่นไปตลาด ไปซื้อของ เมื่อเขารู้ว่าเราอยู่บ้านโสกแกคำเจริญ เขาคิดว่าเป็นคนที่หมู่บ้านมีเชื้อไวรัสโคโรนา เขาก็จะไล่ไปไกลๆ อยากจะวอนชาวบ้านให้เข้าใจพวกเราด้วยไม่ได้ติดไวรัสโคโรนาขณะที่มีรายงานล่าสุดแจ้งว่า วันนี้ จ.อุดรธานี พบผู้ป่วยรายใหม่พบอีก 1 ราย รวมยอดสะสมผู้ติดเชื้อไวรัสโคโรนารวมเป็น 4 รายแล้ว,ชาวบ้านร่วมหมู่บ้าน ส.ต.อ. สายตรวจ191 ที่กลับบ้านที่ อ.กุดจับ จ.อุดรธานี แล้วมีอาการป่วย ไปตรวจ 3 รอบ จึงพบว่าติดเชื้อไวรัสฯ ครวญไปที่ไหนก็ถูกสังคมรังเกียจถึงกับออกปากไล่ ไม่เคยคิดโควิด-19,"ข่าว,ทั่วไทย","ไวรัสโคโรนา,ไวรัสโคโรน่า,โควิด-19,covid-19,ตำรวจป่วยโควิด-19,ตำรวจ191,ข่าวทั่วไป",https://www.thairath.co.th/news/local/northeast/1801884
45,องค์กรสิทธิฯเตือนรัฐอีก วิกฤติแน่ หากดันแรงงานพม่ากลับ,แรงงานข้ามชาติจากพม่านับล้านคนจะตกเป็นเหยื่อต้องถูกส่งกลับ และถูกเอารัดเอาเปรียบหากไทยไม่ขยายระยะเวลาออกไป18 กุมภาพันธ์ 2553 มูลนิธิเพื่อสิทธิมนุษยชนและการพัฒนา (มสพ.) ออกเอกสารเผยแพร่ว่าแรงงานข้ามชาตินับล้านคนกำลังถูกข่มขู่จากรัฐบาลไทย โดยนโยบายของรัฐบาลที่ให้บังคับส่งกลับหลังเส้นตายวันที่ 28 กุมภาพันธ์ 2553 หากพวกเขาไม่ยอมส่งข้อมูลการพิสูจน์สัญชาติให้แก่ทางการ เจ้าหน้าที่ระดับสูงยืนยันว่าไม่สามารถขยายระยะเวลาอีกต่อไปได้ และต้องมีการบังคับส่งกลับครั้งใหญ่หากแรงงานข้ามชาติหรือนายจ้างไม่เข้าสู่กระบวนการพิสูจน์สัญชาติภายในกำหนดเวลาดังกล่าวกว่าร้อยละ 80 ของแรงงานที่ได้ขึ้นทะเบียนได้รับอนุญาตให้ทำงานในประเทศไทย เป็นแรงงานจากประเทศพม่า (ประมาณ 1.1 ล้านคน)ซึ่งเป็นประเทศที่ปกครองโดยรัฐบาลทหาร มีปัญหาความขัดแย้งทางด้านเชื้อชาติและการเมืองอย่างรุนแรง รวมทั้ง กำลังประสบกับสภาวะทางเศรษฐกิจในประเทศถดถอยแรงงานข้ามชาติเหล่านี้ได้เดินทางออกจากประเทศพม่าอย่างผิดกฎหมายและขณะนี้ได้ถูกกดดันโดยรัฐบาลไทยให้กรอกแบบฟอร์มข้อมูลบุคคลเพื่อส่งให้กับรัฐบาลพม่าในการพิสูจน์สัญชาติหากได้รับการตอบรับจากทางการพม่าว่าพวกเขาเป็นชาวพม่า ก็จะต้องเดินทางกลับไปยังประเทศพม่าเพื่อให้กระบวนการพิสูจน์สัญชาติสมบูรณ์ โดยแรงงานเหล่านี้จะได้รับหนังสือเดินทางชั่วคราว ก่อนที่จะเดินทางกลับมาประเทศไทยและทำงานได้อย่างถูกกฎหมายต่อไป สำหรับแรงงานข้ามชาติที่ไม่ได้ขึ้นทะเบียนไว้ซึ่งมีจำนวนนับแสนๆ คน ไม่มีสิทธิที่จะเข้าสู่กระบวนการพิสูจน์สัญชาติได้พวกเขาใม่มีทางเลือกอื่นใด นอกจากจะต้องถูกบังคับส่งกลับประเทศพม่า ภายหลังวันที่ 28 กุมภาพันธ์ 2553 นี้นายสมชายหอมลออ เลขาธิการมูลนิธิเพื่อสิทธิมนุษยชนและการพัฒนา(มสพ.) กล่าวว่า รัฐบาลไทยจะต้องขยายเส้นตายในวันที่ 28 กุมภาพันธ์ นี้ออกไปอีก และยกเลิกแผนการบังคับส่งกลับแรงงานเหล่านี้เสีย การบังคับส่งกลับจะส่งผลเสียหายอย่างร้ายแรงต่อเศรษฐกิจของไทยที่ยังคงต้องพึ่งพาแรงงานข้ามชาติเหล่านี้ รวมทั้งชื่อเสียงของประเทศไทยอีกด้วยยิ่งไปกว่านั้นก็คือ หากมีการทำตามกำหนดระยะเวลานี้จริง จะมีแรงงานข้ามชาติตกเป็นเหยื่อของการขูดรีดเอารัดเอาเปรียบมากยิ่งขึ้น เนื่องจากพวกเขาจะถูกบังคับให้อยู่ใต้ดินอีกครั้งหนึ่ง ซึ่งไม่เป็นผลดีต่อประเทศโดยเฉพาะในช่วงที่สภาวการณ์ทางการเมืองของประเทศไทยกำลังมีความอ่อนไหวเป็นอย่างมากในขณะนี้ ทั้งจะเป็นปัจจัยที่ก่อให้เกิดการทุจริตคอรัปชั่นกันอย่างเป็นระบบทั้งนี้เอกสารเผยแพร่ได้รายงานข้อมูลว่า ปัจจุบันมีแรงงานข้ามชาติจำนวนเพียง 25 000 คนเท่านั้นที่ได้ผ่านการพิสูจน์สัญชาติเรียบร้อยแล้ว มีแรงงานข้ามชาติจำนวนเพียง 200000 คนเท่านั้นที่เข้าสู่กระบวนการพิสูจน์สัญชาติ ขณะที่ส่วนใหญ่ยังไม่เข้าใจกระบวนการพิสูจน์สัญชาติ โดยมีข้อวิตกกังวลสำหรับแรงงานข้ามชาติที่จะต้องกลับไปพิสูจน์สัญชาติในประเทศพม่า นอกจากนี้ยังรายงานด้วยว่า มีบริษัทนายหน้าที่ไม่มีการตรวจสอบควบคุมกำลังเอารัดเอาเปรียบแรงงานข้ามชาติด้วยค่าบริการที่สูงเกินไป ซึ่งขณะนี้ยังไม่มีนโยบายหรือกระบวนการใดๆ มารองรับแรงงานข้ามชาติที่ไม่สามารถหรือไม่ต้องการเข้าสู่กระบวนการพิสูจน์สัญชาติแต่อย่างใดเลยนายสมชาย ระบุเพิ่มเติมด้วยว่า นโยบายด้านแรงงานข้ามชาติของไทย ควรจะต้องมีการวางแผนอย่างละเอียดรอบคอบเพื่อให้เป็นหลักประกันได้ว่า สิทธิมนุษยชนของแรงงานข้ามชาติเหล่านั้นจะได้รับการคุ้มครอง กระบวนการพิสูจน์สัญชาติที่เป็นอยู่ มิได้มีการคิดกันอย่างละเอียดถี่ถ้วนเพียงพอ ดังนั้นแทนที่จะเป็นการอำนวยประโยชน์ให้แก่แรงงานข้ามชาติ กลับกลายเป็นการคุกคามความมั่นคงปลอดภัยของแรงงานข้ามชาติกว่า 2 ล้านคนที่สร้างประโยชน์ต่อเศรษฐกิจและสังคมของไทย,แรงงานข้ามชาติจากพม่านับล้านคนจะตกเป็นเหยื่อต้องถูกส่งกลับ และถูกเอารัดเอาเปรียบหากไทยไม่ขยายระยะเวลาออกไป 18 กุมภาพันธ์ 2553 มูลนิธิเพื่อสิทธิมนุษยชนและการพัฒนา (มสพ.),"สิทธิมนุษยชน,แรงงาน,เศรษฐกิจ","พม่า,พิสูจน์สัญชาติ,มูลนิธิเพื่อสิทธิมนุษยชนและการพัฒนา,แรงงานข้ามชาติ",https://prachatai.com/journal/2010/02/27787
3319,กาญจนบุรี ปลอดผู้ป่วยโควิดฯ ส่งหญิงห้วยกระเจา รักษาหายกลับบ้าน,ผวจ.กาญจนบุรี ร่วมส่งผู้ป่วยรายสุดท้าย รายที่ 8 หญิงชาวห้วยกระเจากลับบ้าน หลังรพ.พหลพลพยุเสนา-รพ.มะการักษ์ รักษาหายแล้วทั้งหมด มั่นใจ สามารถเอาชนะเชื้อโควิด-19ได้วันที่ 23 เม.ย.63 ที่อาคาร ญสส.โรงพยาบาลพหลพลพยุเสนา อำเภอเมือง จังหวัดกาญจนบุรี ทางโรงพยาบาลพหลพลพยุหเสนาได้ส่ง นางสว่าง เชื้อดี (ได้รับการยินยอมจากผู้ป่วย โรงพยาบาลพหลพลพยุหเสนา ในการเปิดเผยชื่อและข้อมูลแล้ว)ซึ่งผู้ป่วยติดเชื้อไวรัสโควิด-19 รายสุดท้ายที่ได้รับการรักษาจนปลอดเชื้อและได้รับอนุญาตให้กลับบ้านที่อำเภอห้วยกระเจาได้แล้ว โดยมีสามีชาวฟินแลนด์ ซึ่งเป็น 1 ในผู้ป่วยติดเชื้อไวรัสโควิด-19 ของจังหวัดกาญจนบุรี ที่ได้เข้ารับการรักษาจนปลอดเชื้อและได้ส่งตัวกลับบ้านที่อำเภอห้วยกระเจาไปก่อนหน้านี้ มารับยังหน้าห้องผู้ป่วยเพื่อที่จะเดินทางกลับบ้าน โดยได้มอบช่อดอกไม้ให้กำลังใจกับภรรยาด้วยจากนั้นทางเจ้าหน้าที่และทีมแพทย์ ได้นำผู้ป่วยลงมายังชั้น 1 อาคาร ญสส. บริเวณด้านหน้าอาคาร โดยมีนายจีระเกียรติ ภูมิสวัสดิ์ ผู้ว่าราชการจังหวัดกาญจนบุรี ได้ร่วมส่งผู้ป่วยรายนี้กลับบ้าน ซึ่งได้มอบดอกไม้แสดงความยินดี พร้อมด้วย นพ.สมเจตน์ เหล่าลือเกียรติ ผู้อำนวยการโรงพยาบาลพหลพลพยุหเสนา นพ.รักษ์พงษ์ เวียงเจริญ รองผู้อำนวยการฝ่ายการแพทย์ นางอวยพร จงสกุล รองผู้อำนวยการฝ่ายการพยาบาล นายวรัตนถ์ แก้วบุญชู รองผู้อำนวยการฝ่ายบริหาร นายแพทย์ประพันธุ์ ภูมิรัตนรักษ์ รองผู้อำนวยการกลุ่มภารกิจด้านบริการปฐมภูมิ นายวิบูลย์ ภัณฑบดีกรณ์ รองผู้อำนวยการกลุ่มภารกิจด้านพัฒนาระบบบริการและสนับสนุนบริการสุขภาพ นายแพทย์ชัชพงษ์ กุลกฤษฎา หัวหน้ากลุ่มงานอายุรกรรม พญ.กิตติมา นพเก้ารัตนมณี นายแพทย์ชำนาญการ โรงพยาบาลพหลพลพยุหเสนา พร้อมด้วยทีมสหวิชาชีพ ทีมแพทย์ พยาบาล เจ้าหน้าที่ ได้ตั้งแถวยืนส่งพร้อมร่วมปรบมือแสดงความยินดีกับผู้ป่วยและส่งขึ้นรถโรงพยาบาล นำส่งยังบ้านที่อำเภอห้วยกระเจาขณะเดียวกันในพื้นที่ ได้มีทีมหมอ พยาบาล เจ้าหน้าที่จากโรงพยาบาลห้วยกระเจา พร้อมด้วยผู้นำชุมชน ชาวบ้าน ร่วมต้อนรับผู้ป่วยกลับบ้านอีกด้วยสำหรับผู้ป่วยรายนี้ เป็นเพศหญิง อายุ 56 ปี สัญชาติไทย เดินทางมาจากประเทศฟินแลนด์ ตั้งแต่วันที่ 2 มีนาคม 2563 เดินทางถึงภูมิลำเนาที่อำเภอห้วยกระเจา จนวันที่ 8 มีนาคม 2563 มีอาการไข้ ได้ไปพบแพทย์ที่โรงพยาบาลห้วยกระเจา ผู้ป่วยปฏิเสธการนอนโรงพยาบาล แพทย์จึงได้นัดตรวจเป็นระยะ จนวันที่ 17 มีนาคม 2563 ผลการตรวจเบื้องต้นพบเชื้อไวรัสโควิด-19 ผู้ป่วยเข้ารับการรักษาและมีอาการวิกฤติจึงส่งต่อเข้ารับการรักษาที่โรงพยาบาลพหลพลพยุหเสนา ทีมแพทย์ พยาบาลได้รักษาเป็นอย่างดีสุดความสามารถจนอาการดีขึ้นปลอดเชื้อไวรัสโควิด-19 จึงได้ส่งตัวกลับบ้านในวันที่ 23 เมษายน 2563นางสว่าง เชื้อดี ผู้ป่วยและสามี ได้กล่าวขอบคุณทีมแพทย์ พยาบาล ที่ได้รักษาและได้รับการดูแลจากทีมแพทย์พยาบาลเป็นอย่างดีมาก รวมไปถึงทุกภาคส่วนทุกคนที่ให้การช่วยเหลือ และรู้สึกดีใจมากที่ได้รับการรักษาจนได้กลับบ้านนายจีระเกียรติ ภูมิสวัสดิ์ ผู้ว่าราชการจังหวัดกาญจนบุรี กล่าวว่า ขอขอบคุณทางโรงพยาบาลพหลพลพยุหเสนาที่ได้ให้การรักษาผู้ป่วยเป็นอย่างดี ทราบว่าจากการส่งตัวเข้ารับการรักษามีอาการวิกฤติ เป็นรายที่มีอาการที่น่าเป็นห่วงที่สุด แต่ด้วยความร่วมมือร่วมใจของทีมแพทย์และพยาบาลรักษาจนอาการดีขึ้นตามลำดับจนเป็นปกติ จึงเป็นรายสุดท้ายของทั้งโรงพยาบาลพหลพลพยุหเสนาและโรงพยาบาลมะการักษ์ ที่ได้รักษาผู้ป่วยทั้ง 8 ราย จนปลอดเชื้อไวรัสโควิด-19 และในครั้งนี้จะเป็นภาพแห่งความประทับใจ เนื่องจาก ณ วันนี้เป็นวันที่เราสามารถเอาชนะเชื้อโควิด-19 ในจังหวัดกาญจนบุรีได้หากในอนาคตไม่มีผู้ติดเชื้อไวรัสโควิด-19 เข้ารับการรักษาอีก วันนี้ก็จะเป็นวันที่ประทับใจอย่างยิ่ง และอยากเชิญชวนประชาชนชาวจังหวัดกาญจนบุรี รวมทั้งบุคลากรทางการแพทย์ รวมไปถึง อาสาสมัครสาธารณสุขประจำหมู่บ้าน กำนัน ผู้ใหญ่บ้าน ในพื้นที่ร่วมกันสอดส่องดูแลให้ความร่วมมือเหมือนกับที่ได้ร่วมกันปฏิบัติงานตั้งแต่วันแรกจนถึงปัจจุบัน จังหวัดกาญจนบุรีจะต้องเอาชนะเชื้อไวรัสโควิด-19 ตลอดไปด้าน น.พ.สมเจตน์ เหล่าลือเกียรติ ผู้อำนวยการโรงพยาบาลพหลพลพยุหเสนา กล่าวว่า มีความยินดีเป็นอย่างยิ่งที่ผู้ป่วยรายสุดท้ายของโรงพยาบาลพหลพลพยุหเสนาได้กลับบ้าน เนื่องจากผู้ป่วยขณะเข้ารับการรักษามีอาการวิกฤติ ต้องใส่เครื่องช่วยหายใจ ก็ต้องยกย่องทีมแพทย์ พยาบาลที่ดูแลอย่างเข้มแข็ง แม้จะอยู่ในความเสี่ยง จนขณะนี้สามารถกลับบ้านได้ หวังเป็นอย่างยิ่งว่าจะไม่มีผู้ติดเชื้อไวรัสโควิด-19 ในพื้นที่จังหวัดกาญจนบุรี หากพบผู้ทางโรงพยาบาลพหลพลพยุหเสนาสามารถรักษาได้อย่างเต็มที่ แต่อย่างไรก็ตามขอความร่วมมือให้ประชาชนปฏิบัติตามมาตรการหยุดเชื้อเพื่อชาติ สวมหน้ากากอนามัย เว้นระยะห่าง ล้างมือบ่อยๆ ตามมาตรการของกระทรวงสาธารณสุขทางด้าน พญ.กิตติมา นพเก้ารัตนมณี นายแพทย์ชำนาญการ โรงพยาบาลพหลพลพยุหเสนา ทีมแพทย์ผู้ให้การรักษาผู้ป่วย ได้กล่าวว่า โรคนี้เป็นโรคใหม่ที่มีความรุนแรงทำลายปอดค่อนข้างมาก และผู้ป่วยได้รับความอันตรายค่อนข้างสูง การที่ได้รักษาผู้ป่วยได้สามารถกลับมามีอาการดีขึ้นจนเป็นปกติและได้กลับสู่ครอบครัว ก็รู้สึกดีใจ เนื่องจากผู้ป่วยรายนี้มีอาการวิกฤติเป็นอย่างมาก ทางทีมแพทย์ พยาบาล มีความตั้งใจในรักษาเพื่อให้ผู้ป่วยให้พ้นสภาวะวิกฤติ จนวันนี้ผู้ป่วยได้กลับไปใช้ชีวิตปกติเป็นความภูมิใจของทีมแพทย์ และพยาบาล ที่พร้อมเสียสละ บุคลากรทุกคนรู้ว่ามีความเสี่ยง ยิ่งการที่ผู้ป่วยมีอาการหนักจะมีเชื้อเยอะ ก็เป็นความเสี่ยงอย่างมาก บุคลากรทุกคนที่ปฏิบัติหน้าที่ต้องแยกออกจากครอบครัว แต่ทุกคนก็พร้อมที่จะเสียสละเพื่อช่วยให้ 1 ชีวิตให้ได้มีชีวิตต่อไปได้ อย่างไรก็ตามแม้ขณะนี้จังหวัดกาญจนบุรีจะปลอดผู้ป่วยแล้ว แต่ก็อยากให้ชาวจังหวัดกาญจนบุรี ไม่มีผู้ติดเชื้อนี้อีก เพราะติดแล้วมีความอันตรายอาจจะทำให้ผู้ป่วยลำบากในอนาคต เป็นสิ่งที่ไม่อยากให้เกิดอยากให้ผ่านพ้นไปได้,ผวจ.กาญจนบุรี ร่วมส่งผู้ป่วยรายสุดท้าย รายที่ 8 หญิงชาวห้วยกระเจากลับบ้าน หลังรพ.พหลพลพยุเสนา-รพ.มะการักษ์ รักษาหายแล้วทั้งหมด มั่นใจ สามารถเอาชนะเชื้อโควิด-19ได้ ,"ข่าว,ทั่วไทย","โควิด-19,ปลอดโควิด,โควิด-19 กาญจนบุรี,ข่าวทั่วไป",https://www.thairath.co.th/news/local/central/1828876
5061,สางปมสั่งตาย คนจริง กำนันม้ง โยงหักเส้นทางยา 2 พันล้าน,"จากเหตุสะเทือนขวัญ คนร้ายไม่ทราบจำนวนใช้อาวุธปืนอาก้ากระหน่ำยิงรถกระบะของนายทวีศักดิ์ ยอดมณีบรรพต อายุ 53 ปี กำนัน ต.ปอ อ.เวียงแก่น จ.เชียงราย และเป็นประธานชมรมม้งแห่งประเทศไทย เป็นเหตุให้นางไหมเยีย วงศ์นภาไพศาล ภรรยา อายุ 40 ปี และ ด.ญ.ชยาพร ยอดมณีบรรพต ลูกสาววัย 5 ขวบ เสียชีวิต ส่วน นายทวีศักดิ์ และ ด.ช.ไชยมงคล ยอดมณีบรรพต วัย 3 ขวบ ได้รับบาดเจ็บสาหัส,ทั้งนี้ ,ส่วนกรณีเรื่องการประกาศเขตพื้นที่วนอุทยานแห่งชาติในพื้นที่ และกำนันทวีศักดิ์ อาจเข้าไปเกี่ยวข้องนั้น ไม่น่าจะเป็นเรื่องที่ทำให้ถึงขั้นต้องฆ่ากัน ขณะที่เรื่องทางการเมืองยิ่งห่างไกลออกไปมาก เพราะไม่ใช่ช่วงเวลาที่จะมีการหาเสียงเลือกตั้ง,นอกจากนี้ เจ้าหน้าที่ได้ตรวจสอบจากประวัติของนายทวีศักดิ์ ไม่พบว่าเคยมีการลงบันทึกประจำวันว่าไปมีเรื่องขัดแย้งกับผู้ใดมาก่อน,คนใกล้ชิด เผย กำนันม้ง พูดจริงทำจริง ไม่เคยขัดแย้งหรือมีศัตรู,ทีมข่าวเฉพาะกิจไทยรัฐออนไลน์ ได้รับการเปิดเผยจากคนใกล้ชิดของกำนันทวีศักดิ์ ซึ่งมีความสนิทสนมและรู้จักกันมานาน ได้เล่าว่า กำนันเป็นคนที่มุ่งมั่นในการทำงานทั้งการพัฒนาสิ่งแวดล้อม การท่องเที่ยว บุคคลไปในทางที่ดีและไม่เคยมีความขัดแย้งกับใคร ไม่มีศัตรู ซึ่งทุกคนยังคิดกันอยู่ว่าทำไมถึงถูกลอบทำร้ายได้ เพราะหาสาเหตุใดๆ ไม่ได้เลย และทุกหมู่บ้านรักกำนัน เพราะเป็นคนพูดจริงทำจริง สร้างความเข้าใจให้กับชาวบ้านได้เป็นอย่างดี หากใครมีปัญหากัน กำนันก็จะอธิบายข้อดี-ข้อเสียของทั้งสองฝ่าย จนคู่กรณีหันมาเข้าใจกันเองโดยไม่ได้ไปบังคับฝืนใจคนใดคนหนึ่ง ซึ่งทำให้ชาวบ้านมีความศรัทธาในตัวกำนันทวีศักดิ์เป็นอย่างมาก ไม่ใช่แค่ ต.ปอ แต่เป็นชาวบ้านทั้ง อ.เวียงแก่น และกำนันยังเป็นที่ยอมรับของสังคมม้งทั่วประเทศอีกด้วย,ตั้งข้อสงสัย 2 ปมขัดแย้ง เหตุลอบสังหาร,คนสนิทประธานชมรมม้งฯ เผยต่อด้วยว่า กำนันไม่เคยมาปรึกษาปัญหา และไม่เคยเล่าเรื่องที่เป็นกังวลให้ฟัง รวมทั้ง ปัญหาส่วนตัวต่างคนก็ต่างไปทำภารกิจของตัวเอง ซึ่งตนก็ไม่ทราบ แต่จากการสันนิษฐานมี 2 ประเด็น ดังนี้,ประเด็นแรก,ประเด็นที่สอง, แหล่งข่าวคนสนิท ให้ความเห็น,วิเคราะห์จุดเกิดเหตุ คนร้ายรู้ความเคลื่อนไหว เส้นทางหนี คาดเป็นคนในพื้นที่,นอกจากนี้ แหล่งข่าวคนสนิทกำนันทวีศักดิ์ วิเคราะห์ว่า สถานที่เกิดเหตุบนถนนเส้นผาตั้ง-ภูชี้ฟ้า ก่อนถึงทางแยกเข้าหมู่บ้านร่มฟ้าทอง ต.ปอ เป็นถนนเลาะสันเขา ซึ่งเป็นจุดเปลี่ยวอยู่กึ่งกลางระหว่าง 2 หมู่บ้าน คือ ร่มฟ้าทอง และร่มโพธิ์เงิน โดยเป็นจุดที่ไม่มีชาวบ้านมาทำการเกษตรเป็นพื้นที่ป่าทั้งหมด,ทั้งนี้ , ยังไม่กล้าที่จะพูดได้เต็มปาก, คนใกล้ชิด กล่าว,นักสิทธิฯ ชื่นชมกำนันกู้ศักดิ์ศรีชาวม้ง ยกเลิกประเพณีฉุดสาว,นางเตือนใจ ดีเทศน์ อดีต ส.ว.เชียงราย ปัจจุบันเป็นประธานอนุกรรมการด้านสิทธิชุมชนและฐานทรัพยากร คณะกรรมการสิทธิมนุษยชนแห่งชาติ (กสม.) เปิดเผยกับผู้สื่อข่าว หลังได้ทราบข่าวกำนันทวีศักดิ์ถูกลอบยิงเป็นเหตุให้ภรรยาและลูกเสียชีวิต ขณะที่ตัวเองได้รับบาดเจ็บสาหัส ว่า ขอแสดงความเสียใจอย่างยิ่งกับเหตุการณ์ที่เกิดขึ้น โดยได้รู้จักกำนันมานาน ได้ทำงานร่วมกัน กำนันเป็นคนพูดตรงไปตรงมา ทำเพื่อประโยชน์ต่อส่วนรวม ทั้งเรื่องของการรักษาป่า การประสานให้คนม้งเป็นน้ำหนึ่งใจเดียวกัน,อีกทั้ง หลังจากเกิดเหตุการณ์ที่หญิงสาวชาวม้ง จ.เพชรบูรณ์ ร้องเรียนผ่านสื่อว่า ถูกชายหนุ่มชาวเขาเผ่าม้งต่างหมู่บ้านฉุดไปเป็นเมีย และเมื่อแม่ผู้หญิงพากลับบ้าน ได้ถูกชายที่ฉุดไปตามมายิงถึงบ้านถูกที่กกหูขวา และตาขวาพิการ นั้น กำนันได้ขับเคลื่อนออกระเบียบกำหนดข้อบังคับไม่ให้เกิดเหตุการณ์ดังกล่าว และยังให้สิทธิสตรีเข้ามามีบทบาท โดยตั้งเครือข่ายสตรีม้งในประเทศไทย, นางเตือนใจ ฝากทิ้งท้าย,ทีมข่าวเฉพาะกิจไทยรัฐออนไลน์ รายงาน,,ผู้นำ หน้าที่ ครอบครัว เบื้องลึกปัญหาคนชายขอบ จากปมลอบสังหารกำนันม้ง",จากเหตุสะเทือนขวัญ คนร้ายไม่ทราบจำนวนใช้อาวุธปืนอาก้ากระหน่ำยิงรถกระบะของนายทวีศักดิ์ ยอดมณีบรรพต กำนัน ต.ปอ อ.เวียงแก่น จ.เชียงราย และเป็นประธานชมรมม้งแห่งประเทศไทย,สกู๊ปไทยรัฐ,"กำนันม้ง,ประธานชมรมม้งแห่งประเทศไทย,ลอบยิง,ทีมข่าวเฉพาะกิจไทยรัฐออนไลน์,ทวีศักดิ์ ยอดมณีบรรพต",https://www.thairath.co.th/scoop/1267711
4952,ช็อกดารา เหม ห้อยคอสยอง ซึมเศร้า-มีหนี้เยอะ (คลิป),"เหม-ภูมิภาฑิต ดาราชื่อดังในวงการบันเทิง ใช้สายสะพายกระเป๋าผูกคอตัวเองดับระเบียงหลังห้องพักในคอนโดฯใกล้ปากซอยลาดปลาเค้า 58 แฟนสาว บอกเจ้าตัวเครียดเคยคิดฆ่าตัวตายมาแล้ว สาเหตุ จากโรคซึมเศร้า มีปัญหาเรื่องเงินขาดมือ ไม่มีเงินจ่ายค่าเช่าห้อง สอดคล้องกับแหล่งข่าววงในคนบันเทิง ระบุเจ้าตัวถูกเจ้าหนี้ตามทวงเงิน ก้อนโตหลายครั้ง จนต้องเปลี่ยนเบอร์มือถือเป็นประจำ,ดาราหนุ่มเครียดเรื่องเงินผูกคอดับ เกิดขึ้นเมื่อเวลา 17.00 น. วันที่ 25 ก.ย. ร.ต.ท.ฐานันดร สาสูงเนิน รอง สว. (สอบสวน) สน.บางเขน รับแจ้งเหตุชายผูกคอเสียชีวิตภายในคอนโดแห่งหนึ่ง ปากซอยลาดปลาเค้า 58 แขวงอนุสาวรีย์ เขตบางเขน กทม.รุดไปสอบสวนที่เกิดเหตุพร้อม พ.ต.อ.อำนาจ อินทรศวร ผกก.สน.บางเขน ตำรวจฝ่ายสืบสวน สน.บางเขน เจ้าหน้าที่กองพิสูจน์หลักฐาน แพทย์นิติเวช รพ.ภูมิพลและมูลนิธิป่อเต็กตึ๊ง,ที่เกิดเหตุภายในห้องพบศพนายภูมิภาฑิต หรือเหม นิตยารส อายุ 31 ปี อยู่บ้านเลขที่ 384/79 หมู่ 2 ต.บางเขน อ.เมืองนนทบุรี ดารา-นักแสดงอิสระคนดังในวงการบันเทิง สวมเสื้อยืดคอกลมแขนสั้นสีแดง กางเกงขาสั้นสามส่วนสีดำ มือขวากำแว่นตาไว้ ใช้สายสะพายกระเป๋าหนังสีน้ำตาลผูกคอตัวเองติดกับระแนงไม้ระเบียงหลังห้อง ใกล้กันมีเก้าอี้วางอยู่ คาดผู้ตายน่าจะเหยียบเก้าอี้ตัวนี้ขึ้นไปผูกคอปลิดชีพตัวเอง เสียชีวิตมาแล้วไม่ต่ำกว่า 3 ชม. ตรวจสอบไม่พบร่องรอยการต่อสู้รื้อค้นทรัพย์สินและจดหมายลาตายแต่อย่างใด เบื้องต้นกองพิสูจน์หลักฐานเก็บลายนิ้วมือแฝงที่เกิดเหตุเป็นหลักฐาน,สอบสวน แฟนของผู้ตายให้การว่า ก่อนเกิดเหตุตนตื่นนอนเวลาประมาณ 16.46 น. เดินมาเข้าห้องน้ำ ระหว่างนั้นหันไปเจอร่างแฟนหนุ่มผูกคอตายอยู่ระเบียงหลังห้อง ส่วนสาเหตุก่อนหน้านี้แฟนมีปัญหาเกี่ยวกับการเงิน ไม่มีเงินจ่ายค่าเช่าห้อง เป็นโรคซึมเศร้า และเคยเขียนจดหมายลาตายเตรียมตัวจะฆ่าตัวตายมาแล้ว เบื้องต้นพนักงานสอบสวนเตรียมเชิญญาติผู้ตายมาสอบปากคำอย่างละเอียดอีกครั้ง ส่วนศพส่งให้แพทย์นิติเวช รพ.ภูมิพล ชันสูตรหาสาเหตุการตายอีกครั้ง,ประวัติของเหม-ภูมิภาฑิต นิตยารส เดิมชื่อ เหมวรรษ เกิดเมื่อวันที่ 28 มิ.ย.31 ที่ จ.มหาสารคาม จบการศึกษาระดับปริญญาตรีจาก ม.ธรรมศาสตร์ คณะพาณิชยศาสตร์และการบัญชี เข้าวงการด้วยการเข้าประกวดโครงการสู่ฝันปั้นดาวเมื่อปี 50 ก่อนจะประกวดสตาร์เซิร์ชของค่ายกันตนาและชนะเลิศ จึงเซ็นสัญญาเป็นนักแสดงในสังกัดค่ายกันตนาเมื่อปี 54 จากนั้นได้แสดงละครเรื่อง นางฟ้ากับมาเฟีย ปิ่นอนงค์ ทายาทอสูร รักร้าย เงินปากผี และล่าสุดเรื่อง ฝ่าดงพยัคฆ์ ที่กำลังแพร่ภาพทางช่องพีพีทีวี 36 ทั้งนี้ เจ้าตัวเพิ่งหมดสัญญากับค่ายกันตนาเมื่อเดือน ธ.ค.ปีที่ผ่านมา ก่อนจะผันตัวมาเป็นนักแสดงอิสระ โดยเล่นละครเรื่อง อุทัยเทวี ทางช่อง 3 แต่ยังไม่ได้แพร่ภาพ ปัจจุบันยังมีละครที่เพิ่งบวงสรวงไปเมื่อวันก่อนของผู้จัดอ๊อฟ-พงษ์พัฒน์ วชิรบรรจง แต่ยังไม่ได้ถ่ายทำคือเรื่อง ลายกินรี ทางช่อง 3 และยังมีละครอีก 2 เรื่องที่กำลังเจรจากันอยู่,ทั้งนี้ ผู้สื่อข่าวได้สอบถามจากคนใกล้ชิดในวงการบันเทิงของเหมก็ได้รับการบอกเล่าว่า เหมก็ยังมีงานแสดงเข้ามาเรื่อยๆ และกำลังจะมีโครงการ สร้างหนัง โดยหานายทุนได้แล้ว อยู่ในขั้นตอนของการเตรียมการ ดังนั้นจึงไม่น่าจะมีเหตุให้คิดสั้น แต่อย่างไรก็ตาม เหมมีปัญหาเรื่องเงินทองอยู่บ้าง จากที่เคยมีคดีเรื่องค้างค่าเช่าบ้าน รวมทั้งมีหนี้สินค่อนข้างก้อนโตและโดนเจ้าหนี้เร่งรัดบ่อยครั้ง จึงทำให้เหมต้องเปลี่ยนเบอร์โทรศัพท์มือถือบ่อยๆ จากปัญหาดังกล่าวทำให้เหมเครียดและอาจจะทำให้เกิดโรคซึมเศร้า เป็นเหตุให้คิดสั้นดังกล่าว,มีรายงานว่า สำหรับไอจีของดารา-นักแสดงหนุ่ม ได้โพสต์สุดท้ายเป็นภาพมีข้อความ This world is full of broken things : broken hearts, broken promises, broken people ทำนองว่า โลกใบนี้เต็มไปด้วยความร้าวราน นอกจากนี้ในทวิตเตอร์ของเจ้าตัวยังโพสต์ข้อความว่า ขอบคุณทุกอย่างที่เข้ามาในชีวิต ใกล้ถึงวันแห่งอิสรภาพเสียที เมื่อวันที่ 6 ก.ย. รวมทั้งข้อความสั้นๆว่า เหนื่อย เมื่อวันที่ 12 ก.ย. คล้ายกับจะสื่อถึงความคิดของเจ้าตัวที่อยู่ระหว่างตัดสินใจในบางสิ่งบางอย่าง,ค่ำวันเดียวกัน นางเอกสาวชื่อดัง ญาญ่า-อุรัสยา เสปอร์บันด์ ที่มาร่วมงาน เซ็นทรัล/เซน เวิลด์ พรีเมียร์ วอทช์ แอนด์ จิวเวลรี่ เอ็กซ์โป แอท เซ็นทรัลเวิลด์ ให้สัมภาษณ์ถึงข่าวการเสียชีวิตของเหม-ภูมิภาฑิต ที่เตรียมมีผลงานละครเรื่อง ลายกินรี ทางช่อง 3 มีญาญ่ากับพระเอกดังณเดชน์ คูกิมิยะแสดงนำ เพิ่งมีพิธีบวงสรวงเปิดกล้องเมื่อสัปดาห์ที่ผ่านมา เผยว่าเพิ่งทราบข่าวก่อนหน้าที่จะออกมาให้สัมภาษณ์สื่อมวลชนเพียงไม่นาน เพราะเขาเป็น 1 ในนักแสดงที่ร่วมเล่นละครลายกินรี ทางช่อง 3 ที่เตรียมเปิดกล้อง ขอแสดงความเสียใจกับครอบครัวของพี่เขาด้วย หลังมีโอกาสได้เจอกันครั้งแรกตอนฟิตติ้งละคร แต่ว่าไม่มีโอกาสคุยกัน พอทราบข่าวก็รู้สึกช็อกมาก,น.ส.พัชรกันย์ หรือโม ไพรสันเทียะ ผู้จัดการส่วนตัวของเหม-ภูมิภาฑิต ให้สัมภาษณ์ถึงสาเหตุของการคิดสั้นครั้งนี้ว่า น่าจะเป็นอารมณ์ชั่ววูบไม่มีวี่แววล่วงหน้า ก่อนหน้ายังคุยโทรศัพท์ นัดตอน 4 โมงเย็นเพื่อคุยเรื่องหนังที่จะสร้าง แต่เจ้าตัวขอเลื่อนเป็นเวลา 16.30 น. บอกมีธุระจะต้องไปคุยเรื่องเอกสาร กระทั่งถึงเวลานัดตนไปรอที่อาร์ซีเอ แต่ผู้ช่วยตนโทรศัพท์มาบอกเหมเสียชีวิตแล้ว ถึงกับช็อกไม่อยากจะเชื่อ จึงรีบไปที่คอนโดฯของเหมและจัดการธุระเกี่ยวกับศพของเหม เตรียมตั้งสวดพระอภิธรรมที่วัดลาดปลาเค้า ศาลา 12 สวดถึงวันที่ 28 ก.ย. และฌาปนกิจศพในวันที่ 29 ก.ย.,ส่วนเรื่องสาเหตุการอัตวินิบาตกรรมนั้น ยังงงอยู่ เพราะปัญหาเรื่องงานก็ไม่ได้หนักหนามีละครต่อเนื่อง ส่วนเรื่องความรักก็ยังรักกันดีกับแฟน ปัญหาเรื่องการเงินและเรื่องหนี้สินนั้น ไม่รู้เรื่อง เพราะเจ้าตัวไม่เคยเล่าให้ฟัง รวมทั้งปัญหาโรคซึมเศร้าด้วย หรืออาจเป็นเพราะไม่รู้ตัวว่าเป็น แต่เคยเล่าอยู่บ้างว่านอนไม่หลับและป่วยเป็นโรคไทรอยด์อยู่ ด้านแฟนของเหมยังอยู่ในการช็อกและเศร้า เพราะเป็นผู้พบศพคนแรก น.ส.พัชรกันย์กล่าว",เหม-ภูมิภาฑิต ดาราชื่อดังในวงการบันเทิง ใช้สายสะพายกระเป๋าผูกคอตัวเองดับระเบียงหลังห้องพักในคอนโดฯใกล้ปากซอยลาดปลาเค้า 58 แฟนสาว บอกเจ้าตัวเครียดเคยคิดฆ่าตัวตายมาแล้ว สาเหตุจากโรคซึมเศร้า ,"บันเทิง,ข่าวบันเทิง","ภูมิภาฑิต นิตยารส,เหม ภูมิภาฑิต,ดาราช่อง7,เหม ผูกคอตาย,เหมผูกคอ,ข่าวหน้า1,ฆ่าตัวตาย,ดารา",https://www.thairath.co.th/entertain/news/1668845
10548,รับได้แต่ไม่อยากสุงสิง? เปิดรับความต่าง และความหลากหลายของเพศเพื่อสังคมที่เท่าเทียมและเป็นหนึ่งเดียว,วันที่ 17 พฤษภาคม ของทุกปี คือวันสากลยุติความเกลียดกลัวคนรักเพศเดียวกัน คนข้ามเพศ และคนรักสองเพศ หรือ วัน IDAHOT (International Day against Homophobia Transphobia and Biphobia) ซึ่งเป็นวันที่เราทุกคนควรหันมาใส่ใจเรื่องสิทธิมนุษยชนของผู้ที่เป็นหญิงรักหญิง ชายรักชาย คนรักสองเพศ และ คนข้ามเพศหรือผู้มีความหลากหลายทางเพศทั่วโลก รวมถึงในประเทศไทยคนที่มีความหลากหลายทางเพศ ก็คือคนทั่วไปที่เป็นสมาชิกของครอบครัว ชุมชน และ สังคม แต่พวกเขาต้องเผชิญกับการถูกตีตรา การเลือกปฏิบัติ ความรุนแรง การกีดกัน และ การละเมิดสิทธิมนุษยชนพื้นฐาน เพียงเพราะตัวตนของพวกเขา และคนที่พวกเขารักผู้มีความหลากหลายทางเพศถูกกีดกันทำให้ไม่สามารถมีส่วนร่วมในสังคม หรือ รับประโยชน์อย่างเต็มที่ได้จาก เนื่องจากรายงานการศึกษาที่โครงการพัฒนาแห่งสหประชาชาติ จะเปิดตัวในสัปดาห์นี้ชื่อ Tolerance but not inclusion (แค่พอรับได้แต่ไม่อยากสุงสิงกับผู้มีความหลากหลายทางเพศ) ซึ่งชี้ให้เห็นถึงทัศนคติของประชากรทั่วไปที่มีต่อผู้มีความหลากหลายทางเพศ ตลอดจนประสบการณ์การถูกเลือกปฏิบัติของผู้มีความหลากหลายทางเพศการศึกษาดังกล่าว ได้สำรวจทัศนคติของประชากรทั้งหมด 2210 คน ซึ่งประกอบไปด้วยผู้มีความหลากหลายทางเพศ และ คนทั่วไปจากทั่วประเทศข้อค้นพบสำคัญของการศึกษานี้คือคนทั่วไปสนับสนุนการมีกฎหมายและนโยบายที่คุ้มครองและส่งเสริมสิทธิของผู้มีความหลากหลายทางเพศผลการสำรวจเผยอีกว่า คนทั่วไปสนับสนุนการจดทะเบียนคู่ชีวิต สิทธิการรับบุตรบุญธรรมของผู้มีความหลากหลายทางเพศ การระบุเพศนอกจาก ชาย หรือ หญิง ในเอกสารที่ออกโดยหน่วยงานภาครัฐ ตลอดจนการไม่ปฏิเสธการรับบริจาคเลือดจากชายที่มีเพศสัมพันธ์กับชาย ยิ่งไปกว่านั้น ผู้ตอบแบบสำรวจจำนวนมาก (ร้อยละ 20.5 ถึง ร้อยละ 23.3) รู้สึกเป็นกลางกับประเด็นที่กล่าวมาผลสำรวจบอกอะไรกับเรา? สังคมไทยยังไปต่อได้เรายังมีโอกาสที่จะทำอะไรบางอย่างได้แก่นสำคัญของวัน IDAHOT ปีนี้คือ ความยุติธรรมและการให้ความคุ้มครองคนทุกคน ซึ่งหมายถึงการปฏิรูปกฎหมาย และ นโยบายที่จะให้ความคุ้มครองอย่างทั่วถึงแก่ทุกคน ไม่ว่าจะมีอัตลักษณ์ทางเพศ หรือ การแสดงออกทางเพศอย่างไร ตลอดจนทำงานเพื่อสร้างกลไกแก้ไขปัญหาความอยุติธรรมจะเกิดขึ้นเราสามารถแก้ปัญหาความรุนแรงและการเลือกปฏิบัติต่อผู้มีความหลากหลายทางเพศได้ ด้วยการประสานความร่วมมืออย่างแข็งขัน การรณรงค์เพื่อเปลี่ยนแปลงกฎหมายและนโยบาย และเปลี่ยนความคิดและทัศนคติต่อผู้มีความหลากหลายทางเพศ โครงการพัฒนาแห่งสหประชาชาติทำงานร่วมกับหน่วยงานเครือข่าย เพื่อส่งเสริมศักดิ์ศรีและลดการกีดกันซึ่งก่อกำเนิดจากอุปสรรคเชิงโครงสร้าง บรรทัดฐานและการปฏิบัติที่มีลักษณะเลือกปฏิบัติโครงการพัฒนาแห่งสหประชาชาติสนับสนุนการทำงานของหน่วยงานเครือข่ายในประเทศไทย เพื่อพัฒนากรอบกฎหมายสำหรับคุ้มครองการเลือกปฏิบัติด้วยเหตุแห่งเพศ การออกเอกสารทางการที่เปลี่ยนคำนำหน้านามของคนข้ามเพศ การเสริมสร้างความรู้ความเข้าใจของเจ้าหน้าที่บังคับใช้กฎหมายในประเด็นวิถีทางเพศ อัตลักษณ์ทางเพศ และ การแสดงออกทางเพศ และการตอบสนองเรื่องสุขภาพ และ ประเด็นความปลอดภัยของผู้ต้องขังข้ามเพศในกระบวนการยุติธรรรมประเทศไทยมีความพร้อมทั้งโอกาส ทรัพยากร และ เสียงสนับสนุนจากสังคมที่จะปฏิรูป บนพื้นฐานของการดำเนินงานเหล่านี้และก้าวข้ามผ่านการเป็นประเทศที่ต้องอดทนต่อความแตกต่างของผู้มีความหลากหลายทางเพศ ไปสู่ประเทศที่ยอมรับพวกเขาได้อย่างแท้จริงโครงการพัฒนาแห่งสหประชาชาติจะยืนหยัดคู่กับหน่วยงานเครือข่ายของเรา ไม่ว่าจะเป็นรัฐบาลไทย และ องค์กรประชาสังคม เพื่อคุ้มกันและส่งเสริมสิทธิของผู้มีความหลากหลายทางเพศในประเทศไทย ท้ายสุดนี้ เราขอย้ำว่าเราจะไม่ทิ้งใครไว้ข้างหลัง วัน IDAHOT ปีนี้จึงขอเชิญชวนทุกคนช่วยกันสร้างสังคมที่ไม่ว่าคุณจะมีตัวตนแบบไหน หรือไม่ว่าคุณจะรักใคร คุณก็สามารถใช้ชีวิตได้อย่างปลอดภัยและใช้สิทธิได้อย่างเต็มที่โครงการ Being LGBTI ในภูมิภาคเอเชียและแปซิฟิค เป็นโครงการระดับภูมิภาคที่มุ่งเน้นการแก้ไขปัญหาเรื่องความไม่เท่าเทียม การใช้ความรุนแรง และการเลือกปฏิบัติ บนพื้นฐานของวิถีทางเพศ อัตลักษณ์ทางเพศ หรือสถานะการมีเพศกำกวม และส่งเสริมการเข้าถึงบริการด้านสุขภาพและสังคมอย่างทั่วถึง โครงการนี้ได้รับการสนับสนุนจากโครงการพัฒนาแห่งสหประชาชาติ สถานเอกอัครราชทูตสวีเดนประจำประเทศไทย สำนักงานพัฒนาด้านการต่างประเทศสหรัฐฯ กระทรวงการต่างประเทศและการค้าของออสเตรเลีย กระทรวงกิจการยุโรปประเทศมัลต้า รัฐบาลประเทศแคนาดา และมูลนิธิ Faith in Love (ฮ่ององกง) สำหรับข้อมูลเพิ่มเติม โปรดเยี่ยมชมเว็บไซต์ของเราโครงการพัฒนาแห่งสหประชาชาติ ร่วมมือกับคนในสังคมทุกระดับเพื่อสนับสนุนการสร้างประเทศชาติที่สามารถรับมือกับสถานการณ์วิกฤติได้ ตลอดจนขับเคลื่อนและคงไว้ซึ่งการเจริญเติบโตที่จะช่วยพัฒนาคุณภาพชีวิตของคน โครงการพัฒนาแห่งสหประชาชาติดำเนินงานระดับโลกและระดับท้องถิ่นเพื่อส่งเสริมคุณภาพชีวิตของคนและส่งเสริมให้ทั้งประเทศมีความแข็งแกร่ง สามารถฟื้นฟูจากวิกฤตการณ์ต่าง ๆ ได้ ในประเทศมากกว่า 170 ประเทศและดินแดน สำหรับข้อมูลเพิ่มเติม ,วันที่ 17 พฤษภาคม ของทุกปี คือวันสากลยุติความเกลียดกลัวคนรักเพศเดียวกัน คนข้ามเพศ และคนรักสองเพศ หรือ วัน IDAHOT (International Day against Homophobia Transphobia and Biphobia),"สังคม,วัฒนธรรม,สิทธิมนุษยชน","IDAHOT,International Day against Homophobia,Transphobia and Biphobia,วันสากลยุติความเกลียดกลัวคนรักเพศเดียวกัน คนข้ามเพศ และคนรักสองเพศ,ความหลากหลายทางเพศ",https://prachatai.com/journal/2019/05/82518
10292,The Irishman (2019) คําสารภาพของช่างทาสี,มาร์ติน สกอร์เซซี ให้สัมภาษณ์ในต่างกรรมต่างวาระทํานองว่า หากเลือกได้ ผู้ชมควรดูหนังในสภาพแวดล้อมที่หนังเรื่องนั้นๆ ถูกออกแบบตั้งแต่ต้น นั่นคือในโรงภาพยนตร์ และด้วยเหตุผลนานัปการ ตั้งแต่เรื่องของสมาธิหรือการจดจ่อกับภาพและเสียงเบื้องหน้า (ความเงียบ ความมืด ความต่อเนื่อง) ประสบการณ์ร่วมกับคนดูรอบข้าง (หลายครั้งเราหัวเราะหรือแม้กระทั่งร้องไห้ไปพร้อมๆ กับคนแปลกหน้า และนั่นทําให้การดูหนังเป็นเสมือนการผจญภัยร่วมกัน) ไปจนถึงการผูกมัดตัวเองกับหนังเรื่องใดเรื่องหนึ่งเป็นการเฉพาะ และการลุกหนีไปไหนทําไม่ได้ง่ายดายนัก (ซึ่งแตกต่างจากการดูหนังแบบส่วนตัว ไม่ว่าในรูปแบบใดที่หลายครั้งการหยุดชะงักหรือล้มเลิกเกิดขึ้นได้ตลอดเวลา)แต่ทั้งหมดทั้งมวลก็อาจจะไม่สําคัญเท่ากับประโยคที่สกอร์เซซีเขียนไว้ในบทความที่ตีพิมพ์ในหนังสือพิมพ์ The New York Times เมื่อเร็วๆ นี้ และนั่นคือ เขาไม่เคยเจอผู้กํากับคนไหนที่ไม่ได้คิดถึงการทําหนังเพื่อฉายบนจอใหญ่ในโรงภาพยนตร์ต่อหน้าผู้ชมหมู่มาก และตัวเขาก็เช่นเดียวกัน หรืออีกนัยหนึ่ง นี่คือ ช่องทาง ที่หนังเรื่องหนึ่งๆ จะสําแดงศักยภาพของตัวมันเองได้อย่างครบถ้วนสมบูรณ์ที่สุดแต่ก็อย่างที่นักดูหนังรับรู้รับทราบทั่วกัน หนังแก๊งสเตอร์มหากาพย์ที่ใครๆ พากันตั้งตารอคอยของ มาร์ติน สกอร์เซซี เรื่อง The Irishman กลับไม่ใช่หนังที่ผู้ชม ส่วนใหญ่ จะได้ดื่มด่ำสุนทรียะอันแสนวิเศษในสถานที่ที่อาจจะเรียกได้ว่าเป็น โบสถ์อันศักดิ์สิทธิ์ ของภาพยนตร์ และต้องดูกันแบบตัวใครตัวมันผ่านระบบสตรีมมิงทางช่อง Netflix (ซึ่งเป็นผู้ออกทุนสร้าง) และก็แน่นอนว่า รายละเอียดทั้งทางด้านภาพและเสียงย่อมจะต้องถูกลดทอนฉากหนึ่งที่อาจช่วยยืนยันว่า ขนาดของจอภาพ มีความหมายต่อการสื่อสาร ได้แก่ เหตุการณ์ที่ จิมมี่ ฮอฟฟา (อัล ปาชิโน) ตัวละครสําคัญของเรื่องสังเกตเห็นว่า ธงชาติสหรัฐฯ หน้าสํานักงานของเขาถูกลดลงครึ่งเสา เพื่อไว้อาลัยแด่การถึงแก่อสัญกรรรมของประธานาธิบดี จอห์น เอฟ. เคนเนดี ประเด็นก็คือ หากจะมีใครสักคนที่ยินดีต่อการตายของเคนเนดี คนคนนั้นก็ได้แก่ฮอฟฟานั่นเอง และในขณะที่เจ้าตัวสั่งให้ลูกน้องกลับไปชักธงขึ้นยอดเสาตามเดิม รายละเอียดในส่วนแบ็กกราวด์ของ 2-3 ช็อต ระหว่างนี้ซึ่งเล็กมากๆ แสดงให้เห็นว่า ธงชาติสหรัฐฯ บนตึกรอบข้างล้วนอยู่ในระดับครึ่งเสาทั้งส้ิน และมันช่วยสําทับโดยอ้อมถึงความเป็นคนบ้าบิ่น โฉ่งฉ่าง ตาต่อตา ฟันต่อฟันของฮอฟฟาทํานองเดียวกัน สกอร์เซซีขึ้นชื่ออยู่แล้วในเรื่องของการใช้เพลงและดนตรีประกอบ หลายครั้งบอกยุคสมัย แต่หลายครั้งเพลงและเสียงดนตรีก็เปลี่ยนความหมายของสิ่งที่นําเสนอไปโดยสิ้นเชิง และเพลงป๊อปหวานๆ ของยุค 1950 อย่าง In the Still of the Night หรือเพลงบรรเลงอันโด่งดังอย่าง Sleep Walk ก็ให้ความรู้สึกหลอกหลอนเหลือเกิน และเป็นไปได้อย่างยิ่งว่าในสภาวะการดูแบบปิดในโรงภาพยนตร์ ซึ่งมีระบบเสียงรอบทิศทาง สิ่งที่สกอร์เซซีเรียกว่า ปฏิกิริยาเคมีระหว่างผู้ชมกับตัวหนัง ก็น่าจะยิ่งทํางานอย่างเข้มข้นและสอดประสานกลมกลืนแต่มองในมุมกลับกัน ด้วยความที่หนังเรื่อง The Irishman ไม่เพียงแค่กินเวลาฉายเนิ่นนานถึง 3 ชั่วโมงครึ่ง หากยังบรรจุไว้ด้วยเรื่องปลีกย่อยจํานวนมาก ตัวละครที่จดจําชื่อแซ่กันไม่หวาดไม่ไหว และน่าเชื่อว่า ผู้ชมไม่น่าจะเก็บเกี่ยวโน่นนี่นั่นได้ครบถ้วนในคราวเดียวนอกจากนี้อีกทั้งหลายเรื่องราวที่หนังบอกเล่า ก็ยังผูกโยงอยู่กับเหตุการณ์ในทางประวัติศาสตร์ ซึ่งเรียกร้องพื้นเพความรู้ตามสมควร (คิวบาและการบุกอ่าวหมู โรเบิร์ต เคนเนดี้ และนโยบายกวาดล้างกลุ่มอิทธิพล นิกสันและคดีวอเตอร์เกต ไปจนถึงสงครามที่โคโซโว) นั่นทําให้การดูหนังผ่านช่องทางสตรีมมิงช่วยให้ผู้ชมย้อน กลับไปทบทวนและปะติดปะต่อข้อมูลที่อาจตกหล่นได้ตลอดเวลาแต่ไม่ว่าหนังของสกอร์เซซีเรื่องนี้จะได้รับการเผยแพร่ในรูปแบบใด มันก็ยังคงเป็นหนังที่จํากัดความเป็นอย่างอื่นไม่ได้ นอกจากผลงานที่อัดแน่นและทรงพลัง และในขณะที่หลายคนอาจบ่นเรื่องหนังยาวเกินไป บางช่วงบางตอนตัดทอนได้ แต่ใครลองตรวจสอบอย่างรอบด้านก็น่าจะพบได้ไม่ยากว่า ไม่เพียงแค่ทุกเหตุการณ์ล้วนแล้วแต่มีเหตุผลของการดํารงอยู่ของมัน ชั้นเชิงในการบอกเล่าของสกอร์เซซีก็ยังคงแยบยล คมคาย และสลับซับซ้อน สิ่งละอันพันละน้อยเคลื่อนผ่านการรับรู้ของผู้ชมไปอย่างชนิดที่ไม่อาจละวางสายตา หรือว่ากันตามจริง หากจะมีอะไรที่หนังเรื่อง The Irishman ขาดไปสักหน่อย ก็ได้แก่ Intermission หรือการแบ่งหนังออกเป็นครึ่งแรก-ครึ่งหลัง เพื่อช่วยให้ผู้ชมได้มีเวลาละเลียด ละเมียด และพักฟื้นจากข้อมูลที่ประดังเข้ามาอย่างต่อเนื่องพูดถึงตัวหนัง เป็นเรื่องหักห้ามไม่ได้หากใครจะเปรียบ The Irishman กับ Goodfellas (1990) ซึ่งได้รับโหวตจากหลายสํานักให้เป็นหนังอเมริกันที่ยอดเยี่ยมที่สุดของทศวรรษ 1990 เนื่องด้วยมันไม่เพียงบอกเล่าเรื่องราวคล้ายคลึงกัน อันได้แก่ สิ่งที่เรียกว่า Rise and Fall หรือความรุ่งโรจน์และการร่วงหล่นของแก๊งสเตอร์ ทว่า ดังที่เกริ่นก่อนหน้า สไตล์หรือรูปแบบการเดินเรื่องก็ยังใช้แท็กติกแบบเดียวกัน ทั้งเสียงบรรยายของตัวละครหลักของเรื่อง การบอกเล่าเหตุการณ์จํานวนมากภายใต้กรอบเวลาที่ครอบคลุมหลายทศวรรษ และแน่นอน เสียงเพลงเล่นบทบาทสําคัญเหลือเกิน และหลายครั้งมันทําให้ฉากฆ่าแกงมีบรรยากาศเหนือจริง กระนั้นก็ตาม ส่วนที่แตกต่างน่าจะได้แก่จังหวะจะโคนในการบอกเล่าที่เรื่องหลังดูจะสุขุมคัมภีรภาพมากกว่า อีกทั้งระดับของความรุนแรงก็ไม่ได้ถูกขับเน้นอย่างเอาเป็นเอาตายเมื่อเปรียบกับเรื่องแรกหนังเรื่อง The Irishman ดัดแปลงจากนิยายของ ชาร์ลส์ แบรนด์ เรื่อง I Heard You Paint Houses ตัวเอกได้แก่ แฟรงค์ ดิไอริชแมน ชีแรน (โรเบิร์ต เดอนีโร) ผู้ซึ่งในตอนที่ผู้ชมได้พบกับตัวละครนี้ เขาใช้ชีวิตอย่างเดียวดายที่บ้านพักคนชรา หนังไม่ได้บอกตรงๆ ว่าด้วยเหตุผลกลใด แฟรงค์ในช่วงวัยใกล้ฝั่งมากๆ ถึงได้เริ่มต้นเล่าเรื่องราวแต่หนหลังของตัวเอง แต่ยิ่งเวลาผ่านพ้นไป พวกเราก็น่าจะสังหรณ์ได้ว่า นี่ไม่ได้เป็นเพียงแค่เรื่องของคนแก่เล่าเรื่องเก่าแต่อย่างใด และทีละน้อย มันกลายเป็นการสารภาพความผิดบาปของตัวละคร ซึ่งเจ้าตัวเก็บงํามาเนิ่นนาน ยิ่งเมื่อคํานึงว่า หนึ่งในบุคลิกอันโดดเด่นของแฟรงค์ นอกเหนือจากความสามารถในการ จัดการธุระปะปัง ให้กับบรรดาเจ้าพ่อ ได้แก่ การที่เขาไม่เคยปากโป้ง เปิดเผยความลับหรือโยนความผิดให้กับใครเพื่อเอาตัวรอด นั่นยิ่งทําให้เรื่องราวที่ค่อยๆ คลี่คลายตัวมันเองกลายเป็นเรื่องที่พิเศษมากขึ้นเรื่อยๆและอย่างที่พวกเราน่าจะบอกได้ ความรู้สึกผิดบาปอันใหญ่หลวงของตัวละครไม่ได้เป็นเรื่องที่เขามีอาชีพเป็นช่างทาสีบ้านเสียทีเดียว ซึ่งคงไม่ใช่ความลับอีกต่อไปหากจะบอกว่า นี่เป็นศัพท์แสงที่ใช้เรียกมือปืน และจากที่หนังให้เห็น แฟรงค์ก็ ทาสีบ้าน มานับไม่ถ้วน และในช่วงท้ายเรื่อง เมื่อบาทหลวงถามว่า เขาสํานึกผิดต่อลูกเมียของผู้วายชนม์หรือไม่ คําตอบแบบเลี่ยงๆ ของแฟรงค์ ผู้ซึ่งเป็นคนพูดน้อย และหลายครั้ง สื่อสารด้วยอากัปกิริยาท่าทางมากกว่าการเอ่ยออกมา เป็นประโยคครบถ้วนนั้นบอกว่า เขาไม่รู้จักครอบครัวของคนที่เป็นเหยื่อคมกระสุนของเขาแต่อย่างใด ยกเว้นเพียงหนึ่งเดียว ซึ่งจนถึงตอนนั้น ผู้ชมไม่เพียงล่วงรู้ว่า แฟรงค์หมายถึงใคร ทว่า สิ่งที่เกิดขึ้น ก็ยังเป็นเสมือนตราบาปที่เกาะกุมและติดแน่นทนนาน เนื่องจากสถานการณ์ที่กลืนไม่เข้าคายไม่ออก บีบบังคับให้แฟรงค์ต้องทรยศหักหลังบุคคลที่ให้ความไว้เนื้อ เชื่อใจเขามากที่สุด และนับเนื่องเขาเป็นส่วนหนึ่งของครอบครัว และเหตุการณ์ครั้งนั้นทําให้แฟรงค์ผู้เงียบขรึมหัวใจสลายเรื่องหนึ่งที่พูดถึงกันมาก ได้แก่ เทคนิคพิเศษที่ช่วยลดรอยเหี่ยวย่นบนใบหน้าของนักแสดง หรือที่เรียกว่า De-Aging เพื่อว่า นักแสดงหลัก อันได้แก่ โรเบิร์ต เดอนีโร อัล ปาชิโน และ โจ เพสชี ซึ่งล้วนแล้วอายุเจ็ดสิบค่อนแปดสิบกันหมด แล้วจะได้สวมบทเป็นตัวละครช่วงวัยกลางคนได้ไม่ขัดเขิน และผลลัพธ์ก็อยู่ในขั้นที่น่าพอใจอย่างยิ่ง เทคนิคดังกล่าวไม่เพียงลดอายุนักแสดงได้อย่างแนบเนียน ทว่า หลังจากเวลาผ่านพ้นไปพักหนึ่ง มันก็ไม่ได้เป็นเรื่องที่ผู้ชมให้ความสนใจอีกต่อไป และพวกเราไม่เพียงเชื่อโดยปราศจากข้อสงสัยในแต่ละช่วงวัย ทว่า ฝีไม้ลายมืออันจัดจ้านของนักแสดงหลักทั้งสาม ก็ทําให้ผู้ชมพร้อมจะล่มหัวจมท้ายไปกับตัวละครข้อน่าสังเกตก็คือ แอ็กติ้งแบบโลว์คีย์ของเดอนีโรตัดกับสไตล์อันฉูดฉาดของปาชิโนอย่างน่าตื่นตา ขณะที่แฟนๆ หนังแก๊งสเตอร์คงจะประหลาดใจกับบทบาทของ โจ เพสชี ผู้ซึ่งก่อนหน้านี้เขามักจะสวมบทเป็นตัวละครที่คุกรุ่นเดือดพล่าน ทว่า บท รัสเซลล์ บูแฟลิโน กลับเป็น ดอน ที่สงบนิ่งและเยือกเย็น และแอ็กติ้งแบบสงวนท่าทีของเพสชี ยิ่งทําให้คาแรกเตอร์นี้ดูน่าเกรงขามมากขึ้นปฏิเสธไม่ได้ว่า นี่เป็นการรวมตัวกันครั้งสําคัญมากๆ ของนักแสดงรุ่นใหญ่ทั้งสามคน หรือจริงๆ แล้ว ต้องรวม ฮาร์วีย์ ไคเทล ซึ่งเป็นศิษย์เก่าหนังของสกอร์เซซีด้วย และผู้ชมได้แต่นึกสงสัยว่า เหตุการณ์แบบนี้ไม่น่าจะเกิดขึ้นง่ายดายนัก หรือว่าบางทีนี่อาจจะเป็นครั้งสุดท้าย ไม่ว่านั่นจะเป็นเจตนาหรือไม่อย่างไร หนึ่งในธีมสําคัญของหนังเรื่อง The Irishman พูดถึงเรื่องของจุดจบและการผ่านพ้นของหลายสิ่งหลายอย่างพร้อมๆ กัน ตั้งแต่องค์กรอาชญากรรม สถาบันครอบครัว อํานาจ มิตรภาพ ไปจนถึงระบบระเบียบของโลกใบเก่าที่ผ่านพ้นไปแล้วและไม่หวนคืนและในขณะที่ไม่มีแม้แต่ช่วงเดียวของหนังที่แสดงออกอย่างคร่ำครวญฟูมฟาย บีบเค้นอารมณ์ หรือหวนหาความหลังอย่างอาลัยอาวรณ์ และอันที่จริง ท่าทีในการนําเสนอของหนังกลับดู สร่าง จากความหลงละเมอเพ้อพกมากๆ มันเงียบเชียบและเรียบง่าย ทว่า จนแล้วจนรอด ช็อตสุดท้ายกลับเป็นห้วงเวลาที่เศร้าสร้อยที่สุด และกัดกร่อนความรู้สึกอย่างสุดแสนจะทานทน ขณะเดียวกันก็น่าสมเพชเวทนา (ในลักษณะคล้ายๆ กับ ช็อตโทรศัพท์ ในหนังเรื่อง Taxi Driver) อีกทั้งยังตอกย้ำว่า ไม่ว่า แฟรงค์ ชีแรน จะพยายามแสวงหาหนทางชําระล้าง ความผิดบาปอย่างไร มันก็ไม่เคยเลือนหายไปไหนเป็นไปได้ว่า จนถึงตอนนี้ แฟนๆ หนังมาร์เวลอาจจะยังคงขุ่นเคืองสกอร์เซซีที่กล่าวหาว่า หนังมาร์เวลไม่ใช่หนัง และเป็นเพียงแค่สวนสนุกหรือธีมพาร์ก ซึ่งเป็นเรื่องที่โต้เถียงกันได้ไม่มีปัญหา แต่ The Irishman ก็เป็นหนังที่ผิดแผกแตกต่างไปอย่างสิ้นเชิง จริงๆ มันไม่เพียงนําพาผู้ชมไปสํารวจชีวิตของตัวละครในท่ามกลางการเปลี่ยนผ่านของกาลเวลาไม่น้อยกว่า 40 ปี ทว่า ยังถ่ายทอดความเป็นมนุษย์ทั้งในแง่มุมที่งดงามและอัปลักษณ์ และด้วยสัมผัสอันละเอียดและอ่อนไหว อีกทั้งความขัดแย้งที่ตัวละครต้องเผชิญก็ไม่ได้ห่างไกลจากความสามารถในการเข้าถึงของผู้ชม และในดีกรีที่เบาบางกว่า พวกเราก็คงจะพบเจอสถานการณ์ที่คล้ายคลึง กระทั่งมีคําถามในทางจริยธรรมที่ตอบไม่ได้ง่ายๆ แบบเดียวกันไม่มากไม่น้อย เรื่องที่น่าเศร้าจริงๆ ได้แก่ การที่บรรดาสตูดิโอในฮอลลีวูดไม่ยอมออกเงินให้สร้างหนังเรื่อง The Irishman จนเป็นเหตุให้หนังไม่ได้ฉายในโรงภาพยนตร์อย่างเป็นเรื่องเป็นราว ซึ่งว่าไปแล้วก็ไม่ได้เป็นอะไรที่อยู่เกินคําอธิบาย ไล่เรียงอย่างสั้นๆ ได้ตั้งแต่ความยาวของหนังที่ไม่ประนีประนอม ไปจนถึงการที่มันไม่ได้มีลักษณะสําเร็จรูปและตายตัว หรือสามารถคาดเดาได้ หรือแม้กระทั่งมอมเมาแบบเดียวกับหนังแฟรนไชส์ทั้งหลายทั้งปวง เหนืออื่นใด นี่เป็นหนังที่นําพาผู้ชมไปเผชิญหน้ากับความจริง (Truth) ซึ่งดูเหมือนจะกลายเป็นของแสลงไปเสียแล้วสําหรับอุตสาหกรรมภาพยนตร์บันเทิงในปัจจุบัน (2019)กํากับ – มาร์ติน สกอร์เซซีผู้แสดง – โรเบิร์ต เดอนีโร อัล ปาชิโน โจ เพสชี ฮาร์วีย์ ไคเทล บ๊อบบี้ คานาวาเล แอนนา พาควิน ฯลฯพิสูจน์อักษร: ภาวิกา ขันติศรีสกุล,ไม่ว่าหนังของสกอร์เซซีเรื่องนี้จะได้รับการเผยแพร่ในรูปแบบใด มันก็ยังคงเป็นหนังที่จํากัดความเป็นอย่างอื่นไม่ได้ นอกจากผลงานที่อัดแน่นและทรงพลัง และในขณะที่หลายคนอาจบ่นเรื่องหนังยาวเกินไป บางช่วงบางตอนตัดทอนได้ แต่ใครลองตรวจสอบอย่างรอบด้านก็น่าจะพบได้ไม่ยากว่า ไม่เพียงแค่ทุกเหตุการณ์ ล้วนแล้วมีเหตุผลของการดํารงอยู่ของมัน ชั้นเชิงในการบอกเล่าของสกอร์เซซีก็ยังคงแยบยล คมคาย และสลับซับซ้อนหนึ่งในบุคลิกอันโดดเด่นของ แฟรงค์ ดิไอริชแมน ชีแรน (โรเบิร์ต เดอนีโร) นอกเหนือจากความสามารถในการ จัดการธุระปะปัง ให้กับบรรดาเจ้าพ่อ ได้แก่ การที่เขาไม่เคยปากโป้งเปิดเผยความลับหรือโยนความผิดให้กับใครเพื่อเอาตัวรอด นั่นยิ่งทําให้เรื่องราวที่ค่อยๆ คลี่คลายตัวมันเอง กลายเป็นเรื่องที่พิเศษมากขึ้นเรื่อยๆ,,,https://thestandard.co/the-irishman-2019/
2946,กองทุนเสมอภาคการศึกษา จับมือ 20 จังหวัด เร่งช่วยเด็กปฐมวัย-เด็กนอกระบบ,กองทุนเพื่อความเสมอภาคทางการศึกษาจับมือ 20 จังหวัด สร้างทีมค้นหา - พัฒนาฐานข้อมูล เด็กปฐมวัย-เด็กนอกระบบเร่งช่วยเหลือสร้างโอกาสการศึกษา ปีแรกไม่ต่ำกว่า 3.5 หมื่นคน10 มิ.ย.2562 รายงานข่าวแจ้งว่า พัฒนะพงษ์ สุขมะดัน ผู้ช่วยผู้จัดการกองทุนเพื่อความเสมอภาคทางการศึกษา (กสศ.) กล่าวระหว่างการประชุมเชิงปฏิบัติการเพื่อพัฒนาโครงการจัดการศึกษาเชิงพื้นที่เพื่อสร้างความเสมอภาคทางการศึกษา โดยมีตัวแทนจาก20 จังหวัดต้นแบบเข้าร่วมกว่า100คน ว่ากสศ.พร้อมด้วย20 จังหวัดทั่วประเทศ ได้แก่ เชียงใหม่ แม่ฮ่องสอน ลำปาง น่าน แพร่ สุโขทัย พิษณุโลก ขอนแก่น มหาสารคาม สุรินทร์ อำนาจเจริญ อุบลราชธานี นครราชสีมา กาญจนบุรี นครนายก ระยองสุราษฎร์ธานี ภูเก็ต ยะลา และสงขลา ร่วมมือแก้ปัญหาความเหลื่อมล้ำทางการศึกษาโดยให้แต่ละจังหวัดเป็นเจ้าภาพ ใช้บริบทของแต่ละพื้นที่เป็นตัวตั้ง มุ่งไปที่2 กลุ่มเป้าหมายได้แก่ เด็กปฐมวัยและเด็กนอกระบบการศึกษา โดยทุกๆ ปี มีเด็กก่อนวัยเรียน อายุ 3-6 ปีไม่ได้เข้าสู่ระบบการศึกษา ราว 250000 คน หรือร้อยละ 10 เฉลี่ยประมาณจังหวัดละ 3200 คน ขณะที่เด็กนอกระบบการศึกษาอายุ 3-17ปี มีจำนวน 592396คนสำหรับการทำงานเน้น3 ด้านสำคัญ คือ1.สร้างกลไกบูรณาการระหว่างหน่วยงานหลักและภาคประชาสังคมในพื้นที่ 2.พัฒนาระบบฐานข้อมูลเพื่อลดความเหลื่อมล้ำทางการศึกษาผ่านการสำรวจค้นหากลุ่มเป้าหมายจริง ทำให้การช่วยเหลือดูแลกลุ่มเป้าหมายมีความน่าเชื่อถือและแม่นยำ และ3.การสร้างตัวแบบการช่วยเหลือเพื่อสร้างโอกาสทางการศึกษาตามบริบทของพื้นที่สอดคล้องกับความต้องการของกลุ่มเป้าหมาย ได้แก่ เด็กปฐมวัยและเด็กนอกระบบผู้ช่วยผู้จัดการกสศ. กล่าวว่า ที่ผ่านมา เรารู้เพียงจำนวนของเด็กกลุ่มนี้จากการนำฐานข้อมูลของกระทรวงมหาดไทยหักลบกับฐานข้อมูลนักเรียนในทุกสังกัดแต่เรายังไม่ทราบว่าเด็กอยู่ที่ไหนรูรั่วของระบบข้อมูลอีกจุดอยู่ในช่วงที่เด็กอายุ24เดือนขึ้นไป ซึ่งจะไม่อยู่ในฐานข้อมูลเด็กของกระทรวงสาธารณสุข และก่อนที่จะปรากฎข้อมูลเด็กอีกครั้งเมื่อเข้าศึกษาในศูนย์พัฒนาเด็กเล็กของท้องถิ่น จากนี้ทั้ง20จังหวัดที่ร่วมโครงการจะพัฒนาให้เกิดเจ้าภาพร่วม ค้นหา ติดตามเด็กอายุตั้งแต่ 2-21 ปี ที่หลุดจากระบบการศึกษา โครงการยังให้ความสำคัญกับการจัดทำฐานข้อมูลกลุ่มเป้าหมายดังกล่าวเพื่อให้ทราบว่าขณะนี้เด็กแต่ละคนที่ถูกค้นพบ ได้รับการช่วยเหลือจากหน่วยงานที่เกี่ยวข้องแล้วหรือไม่ เป็นเครื่องมือให้หน่วยงานต่างๆ ได้ทำงานร่วมกัน ซึ่งกสศ.จะสนับสนุนงบประมาณ อย่างต่อเนื่อง3ปี เพื่อสร้างความเข้มแข็งให้แต่ละจังหวัด สามารถขับเคลื่อนได้อย่างต่อเนื่อง เป้าหมายในปีแรกคือสามารถช่วยเหลือเด็กปฐมวัยและเด็กนอกระบบการศึกษาจำนวน 35000คนณัฐพงศ์ ศิริชนะ ผู้ว่าราชการจังหวัดนครนายก 1 ใน20จังหวัดต้นแบบการจัดการศึกษาเชิงพื้นที่เพื่อสร้างความเสมอภาคทางการศึกษา กล่าวว่า จากข้อมูลของจังหวัดนครนายกพบว่า เด็กร้อยละ30เป็นเด็กที่อยู่ในกลุ่มเสี่ยง หมายความว่า เด็ก24000คน มีจำนวน8800คน ที่มีปัญหา เช่น พ่อแม่เสียชีวิต ครอบครัวหย่าร้างมีฐานะยากจนหรือถูกคุกคามทางเพศเรายังพบปัญหาเด็กเข้าสู่วงจรยาเสพติด เด็กเดินยาจาก9ขวบ เหลือเพียง6ขวบ และคุณแม่วัยใสที่อายุน้อยสุดคือ13ปี ดังนั้นโครงการนี้ถือเป็นการทำงานเชิงรุกของจังหวัดต้องปรับโครงสร้างให้เกิดกลไกร่วมมือในการขจัดปัญหา และพัฒนาศูนย์ข้อมูลชุดเดียวที่ทุกหน่วยงานจะมาใช้ร่วมกันเพื่อเข้าถึง ช่วยเหลือเด็กกลุ่มนี้ให้ได้ทันท่วงทีและตรงความต้องการ การพัฒนาจังหวัดให้ก้าวไปข้างหน้าได้ ต้องมีรากฐานการพัฒนาคนที่เข้มแข็ง เราจึงไม่ควรทิ้งเด็กคนไหนไว้ข้างหลังแม้แต่คนเดียวถือว่าโครงการนี้ทำให้ทั้งจังหวัดเอาหัวใจมากองรวมกัน เพราะถ้าเราเอาใจมากองรวมกันได้ก็เชื่อว่างานจะสำเร็จได้ไกรศักดิ์ วรทัตปลัดองค์การบริหารส่วนจังหวัดร้อยเอ็ดและอดีตปลัด อบจ.สุรินทร์ กล่าวว่าข้อมูลเป็นเรื่องสำคัญมาก ต้องอัพเดทและเป็นเรียลไทม์ เรามีเด็กหลุดออกจากระบบการศึกษาทุกวัน แม้สถานศึกษาจะจำหน่ายชื่อเด็กออกได้เมื่ออายุ 15 ปี แต่เด็กหลุดออกมาก่อนแล้วในความเป็นจริงเด็กออกจากโรงเรียนมากที่สุดในช่วง ม.2 จากประสบการณ์พบว่า กลไกในพื้นที่จะเข้าถึงและติดตาม ค้นหาเด็กได้ดีที่สุด โดยเฉพาะความร่วมมือจากกำนัน ผู้ใหญ่บ้านช่วยเก็บข้อมูลและประสานกับ กศน. ศูนย์ฝึกอาชีพเพื่อส่งเด็กกลับเข้ารับการศึกษา พัฒนาอาชีพตอบความต้องการของเด็กให้มากที่สุดต่อไป เมื่อสามารถค้นพบเด็กและเข้าช่วยเหลือตั้งแต่ระดับตำบลปัญหาภาพรวมในระดับจังหวัดจึงยิ่งลดลง พร้อมขยายภาคีความร่วมกับกับเอกชน ภาคประชาสังคม หน่วยงานรัฐทุกระดับ จะทำให้เกิดกลไกการแก้ปัญหาที่ยั่งยืน,กองทุนเพื่อความเสมอภาคทางการศึกษาจับมือ 20 จังหวัด สร้างทีมค้นหา - พัฒนาฐานข้อมูล เด็กปฐมวัย-เด็กนอกระบบ เร่งช่วยเหลือสร้างโอกาสการศึกษา ปีแรกไม่ต่ำกว่า 3.5 หมื่นคน10 มิ.ย.2562 รายงานข่าวแจ้งว่า,"การศึกษา,คุณภาพชีวิต",กองทุนเพื่อความเสมอภาคทางการศึกษา,https://prachatai.com/journal/2019/06/82895
5032,นิ้วกลม: เราคือเพื่อนกัน,1เพื่อนๆ ผู้อ่านครับสมมุติว่า อยู่มาวันหนึ่งมีบริษัทแห่งหนึ่งได้รับอนุญาตให้ทำเหมืองทองคำบริเวณใกล้บ้านของคุณซึ่งตั้งรกรากมาเนิ่นนาน เขาเริ่มผลิตและแต่งแร่ ไม่นานนัก สารเคมีที่ใช้ในการผลิตเริ่มรั่วซึมมาตามลำธารสาธารณะ ส่งผลกระทบมาถึงบ้านของคุณ หมู่บ้านของคุณ เพื่อนบ้านของคุณ พ่อแม่พี่น้องของคุณ ผู้คนพันกว่าครอบครัว เกือบสี่พันคน ต้องเจ็บป่วย และยังต้องกินอาหารปนเปื้อนสารเคมีอยู่ทุกวันเพื่อนๆ จะทำอย่างไรครับโชคร้ายที่เหตุการณ์สมมุติที่ว่าเป็นเหตุการณ์จริงที่เกิดขึ้นที่ตำบลเขาหลวง อำเภอวังสะพุง จังหวัดเลยโชคร้ายที่เสียงของชาวบ้านที่นั่นอาจไม่ดังเท่าเสียงของเพื่อนๆ ผู้เชี่ยวชาญการสื่อสารผ่านโซเชียลมีเดียในปี 2556 ชาวบ้านบริเวณนั้นหกหมู่บ้านรวมตัวกันในนามกลุ่มคนรักษ์บ้านเกิด เพื่อยื่นฟ้องศาลปกครองกลาง เพื่อให้ศาลมีคำสั่งให้รัฐมนตรีกระทรวงอุตสาหกรรมและอธิบดีกรมอุตสาหกรรมและการเหมืองแร่ซึ่งมีหน้าที่กำกับดูแลให้บริษัทที่ทำเหมืองแร่ดำเนินการตามเงื่อนไขประทานบัตรและใบอนุญาตประกอบโลหกรรมที่ต้องทำเหมืองโดยไม่ก่อผลกระทบต่อสิ่งแวดล้อมและชุมชนแต่แล้ว ผลลัพธ์คือการไล่ทุบตี จับชาวบ้านมัดมือไพล่หลัง จนบาดเจ็บสาหัสหลายรายหลังรัฐประหาร คสช. ได้มอบหมายให้หน่วยทหารในพื้นที่เข้ามาดูแลกรณีเหมืองทองคำ มีการแต่งตั้ง คณะกรรมการแก้ไขปัญหาเหมืองทองคำจังหวัดเลย 4 ชุด ซึ่งชาวบ้านกลุ่มคนรักษ์บ้านเกิดไม่เห็นด้วย และขอให้มีการแก้ปัญหาตามข้อเสนอของประชาชน ด้วยเหตุผลว่าการแก้ปัญหาที่กระทบกับชีวิตของพวกเขานั้นควรให้พวกเขาได้มีส่วนร่วมในการตัดสินใจแต่แล้ว ผลลัพธ์คือแกนนำกลุ่มคนรักษ์บ้านเกิดและนักศึกษาที่ร่วมเรียกร้องถูกเรียกไปรายงานตัวเพื่อปรับทัศนคติและกลุ่มนักศึกษาที่ว่านี้คือนักศึกษาที่เรารู้จักพวกเขาในนาม ดาวดิน นักศึกษาจากคณะนิติศาสตร์ มหาวิทยาลัยขอนแก่น ซึ่งออกค่ายเรียนรู้สังคม พวกเขาลงพื้นที่กับชาวบ้านรอบๆ เหมืองทองคำอำเภอวังสะพุงต่อเนื่องหลายปี จากรุ่นพี่สู่รุ่นน้อง ศึกษาข้อมูลและทำงานร่วมกับชาวบ้านมาโดยตลอด มิใช่แค่ในสมัยของรัฐบาลนี้เท่านั้นสำหรับชาวบ้านบริเวณนั้น ดาวดินจึงไม่ต่างจากลูกๆ หลานๆ ที่มาช่วยเหลือกัน ดูแลกัน ห่วงใยกันหลังรัฐประหาร การเคลื่อนไหวเพื่อต่อสู้เรื่องเหมืองทองคำถูกจำกัดมากขึ้น และมักถูกโยงกับเรื่องการเมืองเสมอ ทั้งที่โดยพื้นฐานแล้วเป็นการต่อสู้เพื่อคุณภาพชีวิตของชาวบ้านแท้ๆจากที่เสียงเบาอยู่แล้ว ก็กลายเป็นแทบจะส่งเสียงไม่ได้ เอาง่ายๆ คนเมืองอย่างเราๆ แทบไม่เคยได้ข่าวคราวของชาวบ้านที่อำเภอวังสะพุงเลยแม้แต่น้อยครั้งหนึ่ง ในปี 2556 ขณะที่ตำรวจชุดปราบจราจลจะเข้าสลายชาวบ้านที่มาชุมนุมเพื่อร่วมรับฟังความคิดเห็น หลังจากฝ่ายรัฐกันไม่ให้คนเห็นแย้งเข้าไปแสดงความคิดเห็น อนุญาตเพียงคนที่เห็นด้วยเข้าไปฝ่ายเดียว เมื่อถึงนาทีเผชิญหน้ากัน นักศึกษาดาวดินตั้งแถวเป็นกำแพงมนุษย์เพื่อปกป้องชาวบ้านจากกำลังของเจ้าหน้าที่นักศึกษาช่วยชาวบ้านที่เดือดร้อนต่อสู้กับอำนาจรัฐและอำนาจทุนเพื่อนๆ ครับ ถ้าเราเป็นชาวบ้านที่อำเภอวังสะพุง เราจะรู้สึกกับนักศึกษาเหล่านี้อย่างไร2กาลครั้งหนึ่ง สมัยที่ยังเรียนอยู่ที่คณะสถาปัตย์ จุฬาฯ ผมมีโอกาสได้อ่านนิตยสาร สารคดี ฉบับพิเศษ 14 ตุลา 2516 ระหว่างไล่สายตาไปตามเรื่องราวในนั้น ผมเกิดคำถามในใจว่า ทำไมหนุ่มสาวในยุคสมัยนั้นจึงได้มีเรี่ยวแรงกำลังและความใฝ่ฝันต่างจากหนุ่มสาวในรุ่นเราเหลือเกินความใฝ่ฝันของพวกเขาเป็นเรื่องระดับสังคม ระดับประเทศ มิใช่ความฝันเรื่องความสำเร็จส่วนตัว อยากเข้าทำงานในบริษัทที่มีชื่อเสียง อยากได้เงินเดือนเยอะๆ อยากได้โบนัสปีละหลายเดือน หรืออะไรทำนองนั้นโจทย์ของพวกเขามุ่งหวังจะเปลี่ยนแปลงสังคมให้มีความเท่าเทียมกันมากขึ้น ช่วยเป็นปากเป็นเสียงให้แก่ชาวนา คนยากคนจน ให้ได้รับความเป็นธรรมในชีวิตมากกว่าที่เคยแล้วพวกเราทำอะไรกันอยู่?ผมเคยได้ยินผู้ใหญ่หลายคนพูดว่า โจทย์ของการศึกษาในยุคหลังกำหนดไว้เพียงเพื่อรับใช้ทุนนิยม หวังผลิตแรงงาน พนักงาน เข้าสู่ระบบ เพื่อทำงานหาเงินตอบโจทย์ของผู้ประกอบการธุรกิจทั้งหลาย หันไปมองโจทย์ที่อาจารย์หยิบยื่นให้พวกเราก็ปฏิเสธไม่ได้ว่าเป็นเช่นนั้นจริงๆ นิสิตอย่างพวกเรานั่งออกแบบเก้าอี้ราคาแพง อินทีเรียโรงแรมหรู สปาห้าดาว กราฟิกดีไซน์เก๋ๆ เท่ๆ แทบไม่มีการออกแบบเพื่อแก้ปัญหาให้คนเล็กคนน้อย หรือเพื่อแก้ปัญหาของคนด้อยโอกาสในสังคมเหมือนเราอยู่กันคนละโลกมิใช่ว่านิสิตนักศึกษาไม่อยากใช้วิชาความรู้ช่วยเหลือสังคม แต่เราแทบไม่มีความคิดโหมดนั้น เพราะเราอยู่ในโลกที่ห่างไกลปัญหาของคนเล็กคนน้อยเหล่านั้นเหลือเกินแน่นอน โจทย์ที่อาจารย์ให้เราคิดนั้นย่อมเป็นโจทย์ที่จำเป็นต่อการประกอบวิชาชีพ แต่หากมองอีกแง่หนึ่ง ถ้าเราอยู่ในสังคมเดียวกัน เราก็ควรรับรู้ปัญหาและลองใช้ความรู้ที่ร่ำเรียนมาขบคิดหาวิธีแก้ให้กับเพื่อนร่วมสังคมบ้างมิใช่หรือ แต่เราไม่เคยถูกสอนให้มองไปทางนั้น ทุกวันนี้อาจเริ่มมีบ้างแล้วและนี่เป็นสิ่งที่เกิดขึ้นทั่วไปในมหาวิทยาลัยไทย สายใยเชื่อมต่อความสัมพันธ์ระหว่างนิสิตนักศึกษากับปัญหาสังคม เรื่องราวของสังคม ความทุกข์ยากของเพื่อนร่วมสังคมนั้นเลือนลางเหลือเกิน3หลังจากที่นักศึกษากลุ่มดาวดินออกมาเคลื่อนไหวและถูกจับกุมตัวไปขึ้นศาลทหาร เราได้ยินทั้งผู้ใหญ่ในบ้านเมืองและคอมเมนต์ส่วนหนึ่งในเฟซบุ๊กพูดในทำนองว่า ชื่นชมนักศึกษาที่ทำชื่อเสียงให้กับประเทศในทางวิทยาศาสตร์ การกีฬา ส่วนกลุ่มที่ออกมาเคลื่อนไหวนี้ขอให้หยุด เพราะทำให้บ้านเมืองไม่สงบ หรือคำพูดทำนองว่า เป็นนักศึกษาออกมาโวยวายทำไม หน้าที่ของนักศึกษาคือการเรียน หรือกระทั่งคำกล่าวที่บอกว่า หน้าตาพวกนี้ไม่เหมือนนักศึกษา แต่เหมือนอสูรกุ๊ยมากกว่าฟังแล้วก็น่าเศร้าแทนสังคมไทย นักศึกษาที่คิดถึงเพื่อนร่วมสังคม ต่อสู้เพื่อความเป็นธรรม กลับกลายเป็นนักศึกษาที่ผู้ใหญ่ไม่ต้องการ แล้วเราต้องการนักศึกษาแบบไหนกันหรือ?บางคนเขียนคอมเมนต์ถามนักศึกษาเหล่านี้ว่า ตอนรัฐบาลโกงกินทำไมไม่ออกมา ไปหดหัวอยู่ที่ไหน ซึ่งผมคิดว่านี่คือเรื่องเดียวกัน ไม่ว่ารัฐบาลคอร์รัปชั่นที่มาจากการเลือกตั้งหรือรัฐบาลที่ใช้อำนาจอย่างไม่ธรรมที่มาจากการยึดอำนาจก็ควรถูกตรวจสอบทั้งนั้น และกลุ่มดาวดินก็ต่อสู้กับทั้งสองรัฐบาลมาแล้วนี่แหละการจับกุมนักศึกษากลุ่มดาวดินจึงมิได้น่าเศร้าเพียงเพราะเจ้าหน้ารัฐจับกุมนักศึกษากลุ่มหนึ่งที่ต่อสู้เพื่อความเป็นธรรมให้ชาวบ้านเท่านั้น แต่การจับกุมเช่นนี้ย่อมสร้างความหวาดกลัวให้กับนักศึกษาและพลเมืองอีกเป็นจำนวนมากที่หวังดีต่อสังคม นับเป็นการตัดตอนความคิด ความฝัน และความหวัง มิใช่เพียงของคนหนุ่มสาว มิใช่เพียงของประชาชน แต่ยังเป็นการตัดตอนความคิด ความฝัน และความหวังของสังคมไทยเพราะมันบอกกับเราว่าสังคมนี้ไม่ให้คุณค่ากับการต่อสู้เพื่อความเป็นธรรมให้กับเพื่อนร่วมสังคมแม้แต่น้อยหากยอมปล่อยให้เหตุการณ์เช่นนี้เกิดขึ้น เราอยากเห็นสังคมเป็นอย่างไรหรือ?4สังคมที่ผู้คนหัวเราะ เสียดสี ก่นด่า เมื่อนักศึกษาที่ต่อสู้เพื่อความเป็นธรรมของชาวบ้านถูกจับนั้นเป็นสังคมประเภทไหนกันเราไม่ต้องการพลเมืองที่มีสำนึกเพื่อเพื่อนร่วมสังคมจริงหรือ?ถ้าครอบครัวของเราต้องดื่มน้ำจากลำธารปนเปื้อนสารเคมี เราไม่ต้องการความเห็นใจจากใครเลยจริงหรือ ถ้าเพื่อนของเราต้องดื่มน้ำปนเปื้อนสารเคมี เราจะยักไหล่แล้วบอกว่าจะร้องแรกแหกกระเชอไปทำไม เราจะอยู่กันอย่างนั้นจริงๆ หรือ?ถ้าน้องๆ ดาวดินต่อสู้เพื่อเรา เพื่อหมู่บ้านของเรา เราจะมองเขาต่างไปจากตอนนี้ไหมวันหนึ่งนักศึกษาเหล่านี้อาจทวงถามบางสิ่งเพื่อพวกเราก็เป็นได้ หรือต้องรอให้ถึงวันนั้น เราจึงคิดว่าพวกเขาทำในสิ่งที่ถูกต้องสำหรับผมแล้ว ดาวดินเป็นตัวอย่างนักศึกษาที่หาได้ยากในสังคมไทย ทั้งความทุ่มเทและความกล้าหาญของพวกเขา ล้วนแล้วแต่เป็นนักศึกษาที่ควรได้รับการคารวะ ผมนับถือพวกเขาที่มองเห็นชาวบ้านเป็น เพื่อน ซึ่งสิ่งที่เกิดขึ้นก็คือชาวบ้านก็เห็นพวกเขาเป็น เพื่อน เช่นกันสำนึกถึง เพื่อน ร่วมสังคมเช่นนี้เองเป็นสิ่งวิเศษกับสังคมโดยรวม เพราะมันสร้างบรรยากาศของการเป็นส่วนหนึ่งของกันและกัน เห็นใจกัน ช่วยเหลือเกื้อกูลกันให้เกิดขึ้นในสังคมความเป็น เพื่อน ที่ว่านี่เองที่ขาดหายไปจากสังคมไทย เพราะเรามัวแต่คิดถึง ประเด็นส่วนตัวหลายคนอาจเบื่อการเมือง เบื่อการเคลื่อนไหวเรียกร้อง และชอบที่บ้านเมืองสงบ แต่เราคงต้องถามว่า สงบ นั้นสงบของใคร และสงบเพื่อใคร ในเมื่อยังมีคนเสียประโยชน์จากความ สงบ ที่ว่านี้ และจำเป็นต้องส่งเสียงออกมาให้คนอื่นได้ยิน จำเป็นต้องต่อสู้เพื่อชีวิตของตัวเองเพราะเหตุนี้บ้านเมืองที่สงบไร้สุ้มเสียงเรียกร้องหรือโต้แย้งจึงเป็นโลกสมมุติที่ซุกปัญหาเอาไว้ใต้พรม กดทับเสียงร้องไห้ของคนจำนวนมากเอาไว้ไม่ให้คนส่วนใหญ่ได้ยินสงบสุขอยู่เหนือความทุกข์ที่มองไม่เห็นด้วยเหตุนี้เอง ประชาธิปไตยจึงสำคัญ เพราะมันเปิดโอกาสให้ทุกเสียงได้พูด ได้ส่งเสียง ได้เรียกร้องทุกเสียงพูดได้ ดังเท่ากัน และสำคัญเท่ากัน5ก่อนถูกจับกุมตัว นักศึกษาเหล่านี้ใส่เสื้อที่มีตัวหนังสือเขียนว่า เราคือเพื่อนกัน ผมคิดว่าคำคำนี้มีความหมายอีกแง่มุมหนึ่งซ่อนอยู่ในนั้นด้วย หาก เพื่อน คือคนที่มองเห็นความทุกข์ของกันและกัน และไม่ได้คิดถึงแต่ตัวเอง นักศึกษาเหล่านี้คือเพื่อนของชาวบ้าน คือเพื่อนของประชาชนเรา คือประชาชนทั้งหมดส่วน ปิศาจ หรือ อสูร ที่แท้จริงนั้นคือคนที่อยู่ตรงข้ามกับประชาชน ไม่ว่าเขาคือใคร ไม่ว่าจะมาด้วยวิธีไหน เลือกตั้งเข้ามา ยึดอำนาจเข้ามา หากตรงข้ามกับประชาชน ไม่ฟังเสียง ไม่ให้ความสำคัญ ไม่คิดถึงผลประโยชน์ของประชาชนทุกหมู่เหล่าอย่างแท้จริง เราควรยืนข้างกันเพื่อส่งเสียงขับไล่ปิศาจร้ายร่วมกันผู้นำเอง ถ้าเห็นว่าเราคือเพื่อนกัน ถ้าอยู่ข้างประชาชนก็ต้องรับฟังกัน เปิดโอกาสให้ได้แสดงความคิดเห็น นำไปแก้ไข มิใช่จ้องแต่จะจับคนที่ออกมาตักเตือนไปขังหรือปรับทัศนคติเรา ควรสู้กับคอร์รัปชั่นด้วยกัน และสู้กับอำนาจที่ไม่ชอบธรรมด้วยกันการสู้กับความไม่ชอบธรรมทุกรูปแบบนั้นจำเป็นด้วยกันทั้งนั้นอาจมีความเห็นต่าง บ้างไม่ชอบคุณทักษิณ ไม่ชอบคุณประยุทธ์ก็ว่ากันไป (ซึ่งไม่แปลกถ้าใครจะไม่ชอบทั้งคู่) แต่ถ้าเห็นต่างว่าไม่ควรต่อสู้เพื่อคนที่ด้อยโอกาส คนเสียงเบา คนจน หรือไม่ควรให้เขาเหล่านี้แสดงความคิด แสดงออก อันนี้คงเป็นเรื่องใหญ่สังคมสงบสุขที่เราต้องการน่าจะเป็นสังคมที่ผู้คนสนใจปัญหาและความทุกข์ของกันและกัน รับฟังแลกเปลี่ยนความคิดเห็นอย่างมีอารยะ มิใช่สงบเพราะปิดปากคนอื่นหรือหรือละเลยไม่ใส่ใจความทุกข์ที่ห่างไกลตัวเองสังคมแบบนั้นอาจดูเหมือนสงบ เพียงเพราะเราไม่ได้ยิน หรือไม่สนใจเสียงร้องไห้ของคนอื่นในฐานะคนที่อยู่ร่วมสังคมเดียวกัน #เราคือเพื่อนกัน มิใช่หรือถ้าไม่เป็นเพื่อนกับประชาชน แล้วเราจะเป็นเพื่อนกับใคร?, 1เพื่อนๆ ผู้อ่านครับ สมมุติว่า อยู่มาวันหนึ่งมีบริษัทแห่งหนึ่งได้รับอนุญาตให้ทำเหมืองทองคำบริเวณใกล้บ้านของคุณซึ่งตั้งรกรากมาเนิ่นนาน เขาเริ่มผลิตและแต่งแร่ ไม่นานนัก,"การเมือง,สิทธิมนุษยชน","#เราคือเพื่อนกัน,นิ้วกลม",https://prachatai.com/journal/2015/06/60043
9803,สวทช.ผุดโครงการพัฒนา โรงงานต้นแบบไบโอรีไฟเนอรี แห่งแรกในอาเซียน,"โรงงานต้นแบบไบโอรีไฟเนอรี แห่งแรกในอาเซียนถือกำเนิดขึ้นแล้ว ถือเป็นก้าวแรกของ เมืองนวัตกรรม ในพื้นที่เขตนวัตกรรมระเบียงเศรษฐกิจภาคตะวันออก หรืออีอีซีไอ หลังสำนักงานสภาพัฒนาการเศรษฐกิจและสังคมแห่งชาติ หรือสภาพัฒน์ อนุมัติให้ความเห็นชอบงบประมาณ จำนวน 3,400 ล้านบาท เมื่อวันที่ 4 ก.ย.2562 โดยมี สำนักงานพัฒนาวิทยาศาสตร์และเทคโนโลยีแห่งชาติ (สวทช.) ทำหน้าที่เป็นผู้จัดการอีอีซีไอและรับผิดชอบโครงการนี้,โรงงานต้นแบบไบโอรีไฟเนอรี จะเป็นส่วนสำคัญที่จะช่วยพัฒนาเทคโนโลยีด้านชีวภาพของประเทศไทยให้เป็น ฮับไบโอเบส ของอาเซียน เพราะประเทศไทยมีต้นทุนสำคัญคือ ทรัพยากรชีวภาพ มากเป็นอันดับ 6 ของโลก,โรงงานต้นแบบไบโอรีไฟเนอรี คือ โรงงานที่ใช้เทคโนโลยีที่เกี่ยวข้องกับเคมี และชีวภาพในการเปลี่ยนวัสดุทางไบโอเบส หรือชีวภาพ ให้เป็นสารออกฤทธิ์ต่างๆ ยกตัวอย่างเช่น ใช้ชานอ้อยเพื่อดึงเซลลูโลสและลิกนิน ออกมาใช้ประโยชน์ เป็นต้น โรงงานต้นแบบนี้ จะเป็นส่วนหนึ่งในการขับเคลื่อนเศรษฐกิจชีวภาพ เศรษฐกิจหมุนเวียนและเศรษฐกิจสีเขียว (Bio-Circular-Green Economy : BCG Economy) โดยจะเป็นฐานเศรษฐกิจหลักของประเทศที่สร้างมูลค่ากว่า 4.3 ล้านล้านบาท (25% GDP) ใน 5 ปีข้างหน้า โดยมีเป้าหมายด้านพลังงาน เคมีและวัสดุชีวภาพ อาหาร และสารชีวภาพที่ให้คุณสมบัติพิเศษสำหรับนำไปผลิตเป็นอาหารเสริมสุขภาพ เครื่องสำอางและยา,โดยหลักสำคัญของอุตสาหกรรมไบโอรีไฟเนอรี คือ การให้ความสำคัญกับระบบการผลิตที่ยั่งยืน ซึ่งเกิดจากการนำวัตถุดิบที่เป็นทรัพยากรกลับมาใช้ใหม่ โดยใช้กระบวนการผลิตที่เป็นมิตรต่อสิ่งแวดล้อม มีการใช้ทรัพยากรทางธรรมชาติ และปล่อยก๊าซเรือนกระจกออกมาน้อยกว่าการผลิตจากปิโตรเลียม ซึ่งประเทศไทยมีศักยภาพในการผลักดันให้เกิดการพัฒนาอุตสาหกรรมไบโอรีไฟเนอรี เพื่อเป็นกลไกสร้างการเติบโตทางเศรษฐกิจ โดยอาศัยข้อได้เปรียบที่สำคัญ คือ ความพร้อมของวัตถุดิบตั้งต้นโดยเฉพาะอย่างยิ่งวัตถุดิบในกลุ่มแป้ง น้ำตาล และวัสดุเหลือทิ้งการเกษตรที่เป็นเซลลูโลสที่มีเป็นจำนวนมาก ดร.ณรงค์ ศิริเลิศวรกุล ผอ.สวทช.ในฐานะผู้รับผิดชอบ กล่าวถึงความสำคัญของโรงงานต้นแบบ ที่จะจัดตั้งขึ้นในพื้นที่กว่า 3,455 ไร่นี้ของวังจันทร์วัลเลย์ ต.ป่ายุบใน อ.วังจันทร์ จ.ระยองในอีอีซีไอ,โรงงานต้นแบบไบโอรีไฟเนอรี แบ่งเป็น 2 ส่วน คือ โรงงานมาตรฐาน GMP และโรงงาน Non GMP ซึ่งจะสร้างพร้อมกันในปี 2563 ทั้งนี้ ในส่วนของโรงงานมาตรฐาน GMP จะเน้นในการนำผลผลิตทางการเกษตรผลิตสารอาหารฟู้ดฟังก์ชัน อาหารเสริม สุขภาพ อาหารทางการแพทย์ มาผลิตสินค้าที่มีมูลค่าสูง ส่วน Non GMP จะผลิตสารเคมีชีวภาพ วัสดุชีวภาพ พลาสติกชีวภาพที่มีหลากหลายชนิด เพื่อเพิ่มมูลค่าให้กับสินค้าเกษตรของไทยมากกว่าการนำไปแปรรูปเป็นสินค้าขั้นต้น เช่น นำอ้อยมาผลิตน้ำตาล นำข้าวมาผลิตเป็นแป้ง เป็นต้น,ที่สำคัญ โรงงานแห่งนี้จะทำให้เกิดการต่อยอดจากงานวิจัยระดับห้องปฏิบัติการไปสู่การผลิตในระดับอุตสาหกรรมโรงงานต้นแบบเพื่อทดลองตลาด ซึ่งหากประสบความสำเร็จผู้ประกอบการก็จะไปลงทุนสร้างโรงงานเพื่อผลิตสินค้าในเชิงอุตสาหกรรมเพื่อจำหน่ายต่อไป,ประเทศไทยมีของเสียอยู่ในระบบประมาณ 40 ล้านตันที่ไม่ได้ใช้ประโยชน์ หากอุตสาห-กรรมไบโอรีไฟเนอรีเกิดขึ้น ของเสียเหล่านี้คือ วัตถุดิบที่สำคัญในการผลิตต่อให้เกิดอุตสาห-กรรมใหม่ๆ เช่น ปัจจุบันราคาน้ำตาลตกลงค่อน ข้างมาก ในช่วงเวลา 10-20 ปีที่ผ่านมา เพราะคนบริโภคน้ำตาลน้อยลง เราสามารถเอาน้ำตาลเหล่านี้มาผลิตเป็นสารอื่นๆ เพื่อให้มูลค่าที่สูงขึ้นได้ ด้วยเทคโนโลยีที่เรียกว่าไบโอรีไฟเนอรี ที่สำคัญผลของการลงทุนโรงงานต้นแบบครั้งนี้จะเป็นการลดความเสี่ยงในการลงทุนของภาคเอกชน ทำให้เอกชนเชื่อมั่นในเทคโนโลยีและโอกาสทางการตลาดเพื่อนำไปสู่การตัดสินใจลงทุนเพิ่ม เกิดการสร้างตลาดและอุตสาหกรรมต่อเนื่อง ยิ่งไปกว่านั้น ยังนำไปสู่การสร้างความสามารถในการกำหนดมาตรฐานผลิตภัณฑ์จากฐานชีวภาพของตนเอง จากเดิมที่ต้องปฏิบัติตามมาตรฐานที่ต่างประเทศเป็นผู้กำหนด ผอ.สวทช.ระบุ,สวทช.ยังมีแนวความคิดที่จะดึงไบโอเบสยุโรป เข้ามาร่วมมือโดยตั้งเป็นไบโอเบสเอเชีย ที่จะทำธุรกิจนี้ในภูมิภาคเอเชียและอาจจะจับมือกันไปในภูมิภาคอื่นอย่างต่อเนื่อง โดยผลิตภัณฑ์เป้าหมายในระยะแรก คือ กลุ่มผลิตภัณฑ์เคมีชีวภาพ วัสดุชีวภาพ กลุ่มอาหารสัตว์เพื่ออนาคต กลุ่มอาหารเพื่ออนาคต และกลุ่มผลิตภัณฑ์ทางด้านเภสัชภัณฑ์,ทีมข่าววิทยาศาสตร์ มองว่า โรงงานต้นแบบไบโอรีไฟเนอรี คือโครงสร้างพื้นฐานที่สำคัญในการพัฒนาอุตสาหกรรมไบโอรีไฟเนอรี ที่ผ่านมาผู้ประกอบการต้องไปใช้บริการของโรงงานต้นแบบในต่างประเทศ โดยเฉพาะในสหภาพยุโรป เนื่องจากมีความเชี่ยวชาญ ประสบการณ์ ความพร้อมของเครื่องมือ และมีมาตรฐานที่เป็นที่ยอมรับ เช่น GMP เป็นต้น ด้วยค่าใช้จ่ายที่สูงจึงจำเป็นต้องเลือกทำในบางผลิตภัณฑ์ ยิ่งไปกว่านั้นบริษัทขนาดกลางหรือขนาดเล็กที่มีข้อจำกัดด้านเงินทุน จึงไม่มีโอกาสที่จะผลักดันผลิตภัณฑ์ไบโอรีไฟเนอรีชนิดใหม่ๆเข้าสู่ตลาด,ดังนั้น นี่คือก้าวแรกที่สำคัญของประเทศไทย ในการนำเทคโนโลยีแบบพลิกโฉมฉับพลันมาผลักดันให้ผลงานวิจัยได้รับการต่อยอดสู่การใช้ประโยชน์เชิงพาณิชย์อย่างก้าวกระโดด,ถือเป็นอภิมหาโปรเจกต์หนึ่งเพื่อผลักดันให้ประเทศไทยก้าวพ้นจากการติดกับดักรายได้ปานกลางไปสู่การเป็นประเทศที่มีรายได้สูง.,ทีมข่าววิทยาศาสตร์",โรงงานต้นแบบไบโอรีไฟเนอรี แห่งแรกในอาเซียนถือกำเนิดขึ้นแล้ว ถือเป็นก้าวแรกของ เมืองนวัตกรรม ในพื้นที่เขตนวัตกรรมระเบียงเศรษฐกิจภาคตะวันออก หรืออีอีซีไอ,"ข่าว,ทั่วไทย","โรงงานต้นแบบ,ไบโอรีไฟเนอรี,เมืองนวัตกรรม,อีอีซีไอ,สำนักงานสภาพัฒนาการเศรษฐกิจและสังคมแห่งชาติ,เทคโนโลยีชีวภาพ,ทีมข่าววิทยาศาสตร์,การศึกษา",https://www.thairath.co.th/news/local/1662048
2743,บรรยากาศดี กลับมาอร่อยได้บ่อยๆ เนื้อแกล้มสปิริตที่ The Meatchop Butcher & Spirits,จุดกำเนิดของ อยู่ที่บรรดาหุ้นส่วนซึ่งเป็นพลพรรคคนรักเนื้อที่ต้องการทำร้านเนื้อดีๆ ในบรรยากาศสบายๆ ทั้งราคายังสมเหตุสมผล เพราะอยากให้ลูกค้าสามารถกลับมารับประทานของอร่อยกันได้บ่อยๆ ร้านสเต๊กเฮาส์น้องใหม่เพิ่งเปิดให้บริการในซอยศาลาแดง 1 จึงเป็นทั้งบุตเชอร์ ซึ่งนอกจากคุณจะสามารถเลือกเนื้อดีๆ กลับไปปรุงรับประทานเองที่บ้านแล้ว ทางร้านยังมีเมนูเสิร์ฟให้นั่งกินที่ร้านสบายๆ แบบเสร็จสรรพ The Vibe เมื่อเดินทางมาถึงหน้าร้าน สิ่งที่สะดุดตาก่อนจะก้าวเท้าเข้าไปเสียอีกคือตู้โชว์เนื้อคัตต่างๆ ที่ช่างล่อตายั่วน้ำลาย บ่งบอกได้ถึงความรักในรสชาติของเนื้อ และจุดมุ่งหมายของทางร้านที่มุ่งจะเป็นบุตเชอร์ได้เป็นอย่างดี ซึ่งนอกจากจะรับประทานอาหารได้ที่ร้านแล้ว ลูกค้ายังสามารถแวะซื้อเนื้อคัตดีๆ กลับไปปรุงตามใจปากที่บ้านได้อีก ภายในร้านบรรยากาศสบายๆ ผสมผสานระหว่างความเป็นเดลี่ช็อปและบิสโทรสไตล์ยุโรป แต่หากพิจารณารายละเอียดให้ดีก็จะรู้สึกได้ถึงความต่าง เพราะเลือกใช้วัสดุที่คนเอเชียคุ้นเคย เช่น พื้นลายก้างปลาที่ทำจากหินอ่อนขัดมัน บริเวณด้านขวามือหน้าร้านเป็นที่ตั้งของ The Spirits Bars ซึ่งเสิร์ฟค็อกเทลที่คิดสูตรมาอย่างดีว่าเข้ากันกับการจิบกินแกล้มเนื้อ ส่วนถัดเข้าไปด้านในเป็นครัวเปิดโล่ง โชว์ให้เห็นการปรุงอาหาร The Dishes(ซ้าย) Thai-style Beef Tartare (ขวา) Jamon Ibericoเมนูของที่นี่โดดเด่นที่เนื้อเป็นหลัก แต่ก่อนที่จะไปถึงจานเด็ดไฮไลต์ เราขอสั่งจานเบาๆ มาเรียกน้ำย่อยกันเสียก่อน ได้แก่ Thai-style Beef Tartare (270 บาท) พล่าเนื้อคุณภาพดีหอมกลิ่นสมุนไพรรสจัด ช่วยเรียกความอยากอาหารได้เป็นอย่างดี จานต่อมาเป็นทาปาส Jamon Iberico (250 บาท) แฮมหมูดำวัย 36 เดือน เสิร์ฟมาพร้อมเครื่องเคียงผลไม้สดกับถั่วพิสตาชิโอ จานนี้กินแกล้มไวน์ได้อร่อยนัก Colombian EggsRibeye Prime Cut Steakจานหลักคือ Ribeye Prime Cut Steak (300 กรัม / 1350 บาท) สเต๊กเนื้อส่วนติดกระดูกของวัวพันธุ์แบล็กแองกัสอายุ 270 วัน จากฟาร์มในออสเตรเลีย มาร์เบิลสกอร์ระดับ 3 เสิร์ฟเคียงหน่อไม้ฝรั่งและมันฝรั่งย่าง มีซอสให้เลือกจิ้มเสริมความอร่อยถึง 4 ชนิด ได้แก่ ซอสโรเมสโก (Romesco) เมดิเตอร์เรเนียน เพสโต (Mediterranean Pesto) สไปซี่ ชิมิชูรี (Spicy Chimichurri) และน้ำจิ้มแจ่ว สำหรับเราเห็นว่าโรเมสโกและน้ำจิ้มแจ่วนั้นเด็ดสุด ด้านตัวเนื้อย่างมาระดับมีเดียมเวลล์กำลังดี แต่ถ้าคุณชอบความสุกระดับอื่นก็แจ้งกับทางร้านได้ Greixonera ทำจากครัวซองต์และคัสตาร์ดก่อนที่จะสิ้นสุดของคาว เรายังได้ลองเมนูบรันช์ของทางร้านกันด้วย Colombian Eggs (250 บาท) เสิร์ฟมาพร้อมกับไส้กรอกโชริโซและอะโวคาโด ซึ่งเมนูบรันช์ของที่นี่ยังมีให้เลือกอีกหลายจาน แต่จะเสิร์ฟเฉพาะช่วงเวลา ตั้งแต่เวลา 11.00-16.00 น. เท่านั้น หากใครกำลังมองหาที่รับประทานบรันช์ดีๆ เราถือโอกาสแนะนำตบท้ายมื้อนี้กันด้วยของหวานจานที่เราหลงรักคือ Greixonera (220 บาท) ขนมของทางสเปนซึ่งทำจากครัวซองต์และคัสตาร์ด เนื้อหอมหวานเนียนนุ่ม ท็อปอัพด้านบนด้วยไอศกรีมคาราเมล ผลไม้สด และถั่วพิสตาชิโอThe Drinks (ซ้าย) The Pickle Surfer (ขวา) Classic Old Fashioned บาร์สปิริตมีดริงก์ลิสต์ที่ได้รับการคิดค้นสูตรเครื่องดื่มโดยมีโจทย์ว่าต้องจิบแกล้มเนื้อได้เข้ากันเป็นอย่างดี ทางร้านได้มิกโซโลจิสต์มือดีคือ วัชรพงษ์ สุริยะพันธุ์ แห่งบาร์ชื่อดังในย่านทองหล่อเป็นผู้คิดสูตรค็อกเทลให้ แก้วแนะนำซึ่งเป็นซิกเนเจอร์คือ The Pickle Surfer (340 บาท) ใช้น้ำแตงดองเป็นส่วนผสม แก้วนี้รสออกเค็มและเปรี้ยวนิดๆ ช่วยชูรสให้กับเนื้อได้อย่างคาดไม่ถึง ส่วนอีกแก้วคือ Classic Old Fashioned (340 บาท) ซึ่งตอนนี้ทางร้านเพิ่งเปิดให้บริการได้ไม่นาน ยังเป็นช่วงซอฟต์โอเพนนิ่งอยู่ จึงได้จัดโปรโมชันพิเศษ เมื่อสั่งอาหารจานเล็กแล้วสามารถสั่งค็อกเทลได้ในราคาพิเศษเพียง 280 บาท นอกจากนี้ยังมีคราฟต์เบียร์ทั้งไทยและเทศให้เลือกจิบอีกหลายรายการ Open: วันจันทร์-เสาร์ (ปิดวันอาทิตย์) เวลา 11.00-23.00 น.Address: 1/4 ซอยศาลาแดง 1 แขวงสีลม เขตบางรัก กรุงเทพฯ Budget: เร่ิมต้นที่ 110 บาทขึ้นไปContact: 0 2033 2709Page: www.facebook.com/meatchopbkkMap:,Ribeye Prime Cut Steak สเต๊กเนื้อส่วนติดกระดูกของวัวพันธุ์แบล็กแองกัสอายุ 270 วัน จากฟาร์มในออสเตรเลีย มาร์เบิลสกอร์ระดับ 3 เสิร์ฟเคียงพร้อมหน่อไม้ฝรั่งและมันฝรั่งย่าง มีซอสให้เลือกจิ้มเสริมความอร่อยถึง 4 ชนิด ดริงก์ลิสต์ที่ได้รับการคิดค้นสูตรโดยมีโจทย์ว่าต้องจิบแกล้มเนื้อได้เข้ากันเป็นอย่างดี ทางร้านได้มิกโซโลจิสต์มือดีแห่งบาร์ชื่อดังในย่านทองหล่อเป็นผู้คิดสูตรค็อกเทลให้ แก้วแนะนำซึ่งเป็นซิกเนเจอร์คือ The Pickle Surfer ใช้น้ำแตงดองเป็นส่วนผสม รสออกเค็มและเปรี้ยวนิดๆ ช่วยชูรสให้กับเนื้อได้อย่างคาดไม่ถึง ,,,https://thestandard.co/the-meatchop-butcher-spirits/
9679,เมืองใหม่อัจฉริยะบ้านฉาง ความภูมิใจของชาวระยอง,เทศบาลของเราเหมาะที่สุดกับการสร้างเมืองใหม่อัจฉริยะ เป็นความภาคภูมิใจของชาวระยองคำเกริ่นนำของ นายสุชิน พูลหิรัญ นายกเทศมนตรีเทศบาลตำบลบ้านฉาง อ.บ้านฉาง จ.ระยอง กล่าวด้วยความภาคภูมิใจในผลงานชิ้นโบแดงกับการสร้างความมั่นคง มั่งคั่งให้กับพี่น้องประชาชนในพื้นที่ด้วยเหตุผลเป็นพื้นที่ใกล้สนามบินอู่ตะเภา 3 กิโลเมตร ติดกับนิคม อุตสาหกรรมเอเชีย มีโรงงานอุตสาหกรรมขนาดใหญ่ 14 โรงงาน เราจึงร่างโครงการไปประกวดกับเมืองอัจฉริยะทั่วประเทศ 36 ราย ผ่านรอบคัดเลือกเหลือ 7 แห่งได้รับรางวัลโล่ทองคำ ยังไม่มีการตัดสินอันดับ 1 จนทุกวันนี้ความจริงแล้วเทศบาลของเราเริ่มโครงการเมืองใหม่อัจฉริยะบ้านฉาง หรือ BANCHANG smart City มาได้ 4 ปี ก่อนที่จะมีอีอีซี เริ่มจากสภาอุตสาหกรรมระยอง ต้องการที่จะมีเมืองอัจฉริยะของระยอง เพื่อไปประกวดเมืองสะอาดแห่งอนาคต นายสุชิน กล่าวย้ำเมืองใหม่อัจฉริยะบ้านฉาง มีพื้นที่กว้างใหญ่ถึง 1800 ไร่ แถมยังเตรียมรองรับขยายได้ถึง 3000 ไร่ เทศบาลได้เชิญเจ้าของที่ดินทั้ง 1800 ไร่ มาเจรจาพูดคุยเรียบร้อยทุกรอบ ไม่มีการเวนคืนที่ดิน เทศบาลเป็นเจ้าของโครงการ จะมีนายทุนเข้ามาดำเนินการทั้งหมดพร้อมเผยอีกว่า ขณะนี้มี กลุ่มซีพี และ กลุ่มธุรกิจชื่อดัง อีกหลายกลุ่มเริ่มขยับให้ความสนใจเช่นกัน ชาวบ้านเจ้าของที่ดินใครจะขายที่ดิน เวลานี้จะมีผู้รับซื้อไร่ละ 3-4 ล้านบาท ถ้าไม่ขายจะเข้าร่วมโครงการกับกลุ่มนายทุนก็แล้วแต่เหมือนเขาเช่าที่ของโครงการสำหรับที่ดินทิศตะวันตกติด คลองพยูน ทิศตะวันออกจดคลอง 1 ทิศเหนือจดทางรถไฟ พื้นที่ส่วนใหญ่ทำการเกษตรปลูกมันสำปะหลัง ไม่มีบ้านพักอาศัย จะเป็นพื้นที่สวยเหมาะสมเป็นเมืองใหม่อัจฉริยะบ้านฉาง ประโยชน์ที่จะได้รับเราได้เมืองใหม่มารองรับใครที่จะมาอยู่อุตสาหกรรมการบิน ตั้งโรงงาน รับเครื่องบินขนาดใหญ่ในเอเชียมาซ่อมที่สนามบินอู่ตะเภา ห่างจากเมืองอัจฉริยะแค่ 3 กม.จะใช้เป็นบ้านพักหรือออฟฟิศที่ทำงานก็มีหลายแบบให้เลือก นายสุชิน กล่าวย้ำอย่างไรก็ตาม โครงการ เมืองใหม่อัจฉริยะบ้านฉาง เป็น 1 ใน 7 โครงการ เมืองอัจฉริยะและพลังงานสะอาด ที่ผ่านการคัดเลือกจากโครงการสนับสนุนการออกแบบ เมืองอัจฉริยะ (Smart Cities-Clean Energy) โดย สำนักงานนโยบายและแผนพลังงาน กระทรวงพลังงาน ร่วมกับ มูลนิธิอาคารเขียวไทยเพื่อสนับสนุนหน่วยงานภาครัฐ รัฐวิสาหกิจ หน่วยงานส่วนท้องถิ่น มหาวิทยาลัย องค์กรเอกชน ร่วมโครงการออกแบบและพัฒนาเมืองที่ให้ความสำคัญกับการพัฒนารูปแบบและโครงสร้างของเมืองส่วน แผนผังโครงการเมืองใหม่อัจฉริยะบ้านฉาง ประกอบด้วย ที่อยู่อาศัย 44% ถนน 10% อาคารพาณิชย์ และสำนักงาน 2.5% สาธารณูปโภค ศูนย์สุขภาพ 6% แม่น้ำและถนนนอกโครงการ 1.25% พื้นที่เกษตร 3.5% พื้นที่สีเขียวแนวกันชน 25% และนันทนาการ 5%อีกทั้งยังติดตั้งแผงโซลาร์เซลล์ภายในหมู่บ้านจะใช้ไฟฟ้าจากการผลิตโซลาร์เซลล์อย่างเดียวเท่านั้น ตลาดปลา ตลาดโอทอป ศูนย์แสดงสินค้า ห้องประชุมได้ 1000 คน ลานจอดเฮลิคอปเตอร์ โรงเรียนอนุบาล สถานีดับเพลิง มีสถานีจ่ายประจุไฟฟ้ากับรถยนต์ สถานีจ่ายประจุไฟฟ้าย่อยด้าน นายจิระศักดิ์ ตะปะโจทย์ นายอำเภอบ้านฉาง กล่าวว่า อำเภอบ้านฉางต้องการที่จะให้โครงการเมืองใหม่อัจฉริยะบ้านฉางแห่งนี้เป็นเมืองตัวอย่างแห่งอนาคตที่สะอาดสดใสผู้ที่อยู่ในโครงการมีสุขภาพจิตที่ดี รองรับการขยายความเจริญเติบโตอีอีซีเราได้ไปดูงานระบบน้ำ ระบบสาธารณูปโภค จากประเทศเกาหลี และเขาก็บินมาดูที่เราเช่นกันเขาพอใจเรามากว่า มีความริเริ่มทันสมัยเปลี่ยนสู่อนาคตอย่างแท้จริง จนเทศบาลตำบลบ้านฉางได้รับรางวัลด้านสิ่งแวดล้อมจากกระทรวงพลังงาน กระทรวงทรัพยากรธรรมชาติและสิ่งแวดล้อม และต่างประเทศ ที่ผ่านมามีนักศึกษามหาวิทยาลัยนครราชสีมา เทศบาลต่างๆทั่วประเทศมาดูงานแทบทุกเดือน เพื่อเป็นการเรียนรู้และนำไปปฏิบัติใช้ นายจิระศักดิ์ กล่าวบ้านฉาง หลังจากสงครามเวียดนามแล้วเริ่มคึกคัก รื้อฟื้น สนามบินอู่ตะเภา เป็นสนามบินพาณิชย์ รถไฟฟ้าความเร็วสูงเชื่อม 3 สนามบินกำลังจะเกิดมอเตอร์เวย์สาย 7 กรุงเทพฯ-มาบตาพุด จะเปิดใช้ถนนหลายสายกำลังคึกคักจากการสร้างบ้านเมืองระยอง ก้าวสู่ อีอีซี ตามแผนพัฒนาภาคตะวันออกนับเป็นการเตรียมเมืองให้ดีพร้อมอย่างชาญฉลาดของผู้นำท้องถิ่น พร้อมบริหารจัดการพื้นที่ให้คนท้องที่ กับการเปลี่ยนแปลงตามความ ต้องการของพลเมือง สิ่งแวดล้อม และเศรษฐกิจในอนาคตอันใกล้.สุรสิทธิ์ ทุมมานนท์ รายงาน,เทศบาลของเราเหมาะที่สุดกับการสร้างเมืองใหม่อัจฉริยะ เป็นความภาคภูมิใจของชาวระยอง คำเกริ่นนำของ นายสุชิน พูลหิรัญ ,"ข่าว,ทั่วไทย",ข่าวทั่วไป,https://www.thairath.co.th/news/local/east/1797088
10393,ทิศทางหุ้น 14/01/62,"ภาวะการซื้อขาย,หุ้,น,ดัชนีตลาดหุ้นไทยพุ่งขึ้นในช่วงต้นสัปดาห์ท่ามกลางความคาดหวังในเชิงบวกเกี่ยวกับผลการเจรจาการค้าระหว่างสหรัฐฯ และจีน ก่อนลดช่วงบวกลงบางส่วน โดยได้รับแรงกดดันจากแรงขายหุ้นในกลุ่มโรงพยาบาลหลังกกร.มีมติเพิ่มรายการสินค้ายาและเวชภัณฑ์ในบัญชีสินค้าควบคุมปี 2562,ส่วนดัชนีตลาดหุ้นไทยปรับตัวเพิ่มขึ้นจากสัปดาห์ก่อน โดยดัชนี SET ปิดที่ระดับที่ 1,597.04 จุด เพิ่มขึ้น 1.39% จากสัปดาห์ก่อน ขณะที่มูลค่าการซื้อขายเฉลี่ยต่อวันเพิ่มขึ้น 10.34% จากสัปดาห์ก่อนมาที่ 45,188.84 ล้านบาท ส่วนตลาดหลักทรัพย์ mai เพิ่มขึ้น 1.36% จากสัปดาห์ก่อน มาปิดที่ 361.97 จุด,สำหรับสัปดาห์นี้ (14-18 ม.ค.) บริษัทหลักทรัพย์กสิกรไทย จำกัด มองว่า ดัชนีหุ้นไทยมีแนวรับที่ 1,585 และ 1,575 จุด ขณะที่แนวต้านอยู่ที่ 1,610 และ 1,620 จุด ตามลำดับ โดยปัจจัยสำคัญที่ต้องติดตาม ได้แก่ การทยอยประกาศผลประกอบการไตรมาส 4/61 ของบริษัทจดทะเบียน และถ้อยแถลงของเจ้าหน้าที่เฟดระดับสูง ส่วนข้อมูลเศรษฐกิจสหรัฐฯที่สำคัญ ได้แก่ ผลผลิตภาคอุตสาหกรรมเดือน ธ.ค. รวมถึงผลสำรวจแนวโน้มธุรกิจของเฟดสาขาฟิลาเดลเฟียเดือน ม.ค. ขณะที่ปัจจัยต่างประเทศที่สำคัญอื่นๆ ได้แก่ ดัชนีราคาผู้บริโภคเดือน ธ.ค.ของประเทศในแถบยุโรปและญี่ปุ่น.,ภาวะตลาดเงินและอัตราแลกเปลี่ยน,เงินบาทแตะระดับแข็งค่าสุดในรอบ 7 เดือนครั้งใหม่ที่ 31.87 บาทต่อดอลลาร์ฯ ท่ามกลางแรงกดดันเงินดอลลาร์ฯ โดยเฉพาะสัญญาณชะลอจังหวะการขึ้นดอกเบี้ยของเฟด รวมถึงความกังวลต่อความเสี่ยงจากสถานการณ์ที่ยืดเยื้อของภาวะชัตดาวน์ของสหรัฐฯ และการแข็งค่าของสกุลเงินในภูมิภาค และเงินหยวน,สำหรับสัปดาห์นี้ (14-18 ม.ค.) ธนาคารกสิกรไทยประเมินกรอบการเคลื่อนไหวของเงินบาทที่ 31.80-32.20 บาทต่อดอลลาร์ฯ โดยตลาดรอติดตามผลการโหวตร่างข้อตกลงว่าด้วยการแยกตัวของอังกฤษออกจากสหภาพยุโรปของรัฐสภาอังกฤษ รวมถึงสถานการณ์ชัตดาวน์และสัญญาณเกี่ยวกับทิศทางนโยบายการเงินของสหรัฐฯ จากถ้อยแถลงของเจ้าหน้าที่เฟด,ส่วนข้อมูลเศรษฐกิจสหรัฐฯที่สำคัญในระหว่างสัปดาห์ ประกอบด้วย ดัชนีราคาผู้ผลิต ดัชนีราคานำเข้า-ส่งออก ผลผลิตภาคอุตสาหกรรมเดือน ธ.ค.2561 ผลสำรวจกิจกรรมภาคการผลิตของเฟดสาขานิวยอร์ก ผลสำรวจแนวโน้มธุรกิจของเฟดสาขาฟิลาเดลเฟีย และดัชนีความเชื่อมั่นผู้บริโภค (เบื้องต้น) เดือน ม.ค.2562 จำนวนผู้ขอรับสวัสดิการว่างงานรายสัปดาห์ และรายงาน Beige Book ของเฟด ขณะที่ปัจจัยต่างประเทศอื่นๆ ที่น่าจะเป็นจุดสนใจเพิ่มเติมของตลาด ได้แก่ ตัวเลขเศรษฐกิจจีนเดือน ธ.ค.2561.,บ.ศูนย์วิจัยกสิกรไทย จำกัด",ดัชนีตลาดหุ้นไทยพุ่งขึ้นในช่วงต้นสัปดาห์ท่ามกลางความคาดหวังในเชิงบวกเกี่ยวกับผลการเจรจาการค้าระหว่างสหรัฐฯ และจีน ก่อนลดช่วงบวกลงบางส่วน,,"ตลาดหุ้นไทย,ดัชนีหุ้น,กสิกรไทย,ทิศทางหุ้น,บ.ศูนย์วิจัย กสิกรไทย จำกัด",https://www.thairath.co.th/news/business/stocks-gold/1468573
9094,สมเด็จเกี่ยว มรณภาพแล้ว สิริอายุ 85 ปี, โดยจะมีพิธีน้ำหลวงสรงศพวันที่ 11 ส.ค. ที่วัดสระเกศมีรายงานว่า เวลา 8.41 น. เช้าวันนี้ (10 ส.ค.) สมเด็จพระพุฒาจารย์ (เกี่ยว อุปเสโณ) เจ้าอาวาสวัดสระเกศ และประธานคณะผู้ปฏิบัติหน้าที่สมเด็จพระสังฆราช ได้มรณภาพแล้ว ที่โรงพยาบาลสมิติเวช สุขุมวิท สิริอายุ 85 ปี 6 เดือน โดยสาเหตุเบื้องต้นคาดว่า ติดเชื้อในกระแสโลหิตโดย รายงานว่า พระวิจิตรธรรมมาภรณ์ ผู้ช่วยเจ้าอาวาสวัดสระเกศฯ เปิดเผยว่า จะมีพิธีเคลื่อนศพสมเด็จพระพุฒาจารย์ ในเวลา 09.00 น. วันที่ 11 สิงหาคม จากโรงพยาบาลสมิติเวช ไปยังวัดสระเกศฯ จากนั้นเวลา 13.00 น. จะเปิดให้พุทธศาสนิกชนได้สรงน้ำ โดยคาดว่า จะมีพิธีน้ำหลวงสรงศพ เวลา 17.00 น. แล้วจึงมีพิธีสวดพระอภิธรรม โดยอยู่ในพระบรมราชานุเคราะห์ 7 วันข้อมูลจาก ระบุว่า สมเด็จพระพุฒาจารย์ (เกี่ยว อุปเสโณ) นามเดิม เกี่ยว โชคชัย เป็นพระสงฆ์มหานิกาย และอดีตเจ้าอาวาสวัดสระเกศราชวรมหาวิหาร เคยเป็นผู้รักษาการแทนสมเด็จพระสังฆราช อดีตประธานคณะผู้ปฏิบัติหน้าที่สมเด็จพระสังฆราช เป็นพระเถระที่มีอาวุโสโดยสมณศักดิ์สูงสุดของมหาเถรสมาคม ได้รับพระมหากรุณาธิคุณโปรดฯ สถาปนาขึ้นเป็น สมเด็จพระราชาคณะ ชั้นสุพรรณบัฏ เมื่อปี พ.ศ. 2533 มีนามตามจารึกในสุพรรณบัฏว่า สมเด็จพระพุฒาจารย์ ภาวนากิจวิธานปรีชา ญาโณทยวรางกูร วิบูลวิสุทธิจริยา อรัญญิกมหาปริณายก ตรีปิฎกบัณฑิต มหาคณิสสร บวรสังฆาราม คามวาสี อรัญวาสีสมเด็จพระพุฒาจารย์ เกิดเมื่อวันที่ 3 มีนาคม พ.ศ. 2471 ณ บ้านเฉวง ตำบลบ่อผุด อำเภอเกาะสมุย จังหวัดสุราษฎร์ธานี บรรพชาเป็นสามเณร ณ วัดภูเขาทอง อำเภอเกาะสมุย ได้อุปสมบทที่วัดสระเกศ เมื่อปี พ.ศ. 2492สมเด็จพระพุฒาจารย์ ได้รับพระบัญชาแต่งตั้งให้ดำรงตำแหน่งเจ้าคณะภาค 9 และเป็นเลขานุการสมเด็จพระสังฆราช เมื่อปี พ.ศ. 2508 เมื่อปี พ.ศ. 2516 ได้รับพระมหากรุณาธิคุณโปรดเกล้าฯ พระราชทานแต่งตั้งเป็น รองสมเด็จพระราชาคณะ ที่ พระพรหมคุณาภรณ์ และเป็นกรรมการมหาเถรสมาคม เมื่อปี พ.ศ. 2533 สมเด็จพระพุฒาจารย์ ได้เลื่อนเป็น สมเด็จพระราชาคณะ ที่ สมเด็จพระพุฒาจารย์ ในปี พ.ศ. 2540 ได้รับพระบัญชาแต่งตั้งเป็นประธานคณะกรรมการฝ่ายเผยแผ่พระพุทธศาสนามหาเถรสมาคมเนื่องจากสมเด็จพระญาณสังวร สมเด็จพระสังฆราช สกลมหาสังฆปริณายกมีพระอาการประชวร และเสด็จเข้าประทับรักษาพระองค์ ณ โรงพยาบาลจุฬาลงกรณ์ มาตั้งแต่ต้นปี พ.ศ. 2545 ทำให้เข้าร่วมงานพระศาสนาไม่สะดวก มหาเถรสมาคม จึงได้แต่งตั้งให้สมเด็จพระพุฒาจารย์ เป็นผู้ปฏิบัติหน้าที่แทนสมเด็จพระสังฆราช ในต้นปี พ.ศ. 2547 ต่อมาการแต่งตั้งนั้นได้สิ้นสุดลงเพราะครบระยะเวลาที่กำหนด มหาเถรสมาคมจึงมีมติให้แต่งตั้ง คณะผู้ปฏิบัติหน้าที่สมเด็จพระสังฆราช เพื่อบริหารกิจการคณะสงฆ์แทนสมเด็จพระญาณสังวรฯ โดยมีสมเด็จพระพุฒาจารย์ในฐานะมีอาวุโสสูงสุดโดยสมณศักดิ์ที่สามารถปฏิบัติหน้าที่ได้ในขณะนั้นทำหน้าที่เป็นประธาน การแต่งตั้งดังกล่าวทั้งสองครั้ง ถูกต่อต้านอย่างรุนแรงจากกลุ่มลูกศิษย์ของพระธรรมวิสุทธิมงคล หรือหลวงตามหาบัว นายสนธิ ลิ้มทองกุล และนายทองก้อน วงศ์สมุทร,เช้าวันนี้ สมเด็จพระพุฒาจารย์ (เกี่ยว อุปเสโณ) เจ้าอาวาสวัดสระเกศ และประธานคณะผู้ปฏิบัติหน้าที่สมเด็จพระสังฆราช ได้มรณภาพแล้ว ที่โรงพยาบาลสมิติเวช สุขุมวิท สิริอายุ 85 ปี 6 เดือน,สังคม,"obituary,ประธานคณะผู้ปฏิบัติหน้าที่สมเด็จพระสังฆราช,พระพุทธศาสนา,พระสงฆ์,สมเด็จเกี่ยว",https://prachatai.com/journal/2013/08/48126
5671,วิเคราะห์การเมือง : เลี่ยงจุดวัดใจไม่พ้น,"เกมรบนอกสภา, เต็มรูปแบบ,ตามการตีธงของ ,ไพร่หมื่นล้าน, นาย,ธนาธร จึงรุ่งเรืองกิจ, หัวหน้าค่าย ,อนาคตใหม่, ทิ้งไพ่ใบสำคัญ ประกาศไขก๊อกจากคณะกรรมาธิการวิสามัญพิจารณาร่าง พ.ร.บ.งบประมาณ รายจ่ายประจำปี 2563 ภายหลังช็อตเรียกขุนศึกจากทุกเหล่าทัพเรียงหน้ากระดาน ชี้แจงงบประมาณท็อปบูต,ปลุกสู้ ,อภิสิทธิ์ชน, ท้าลุยกับคนมีอำนาจที่ไม่อยากให้อยู่ในสภา,ภายใต้วาทกรรมหรูๆ ,เปิดพื้นที่ทางการเมืองใหม่, ที่มันแปลความเป็นอย่างอื่นไม่ได้ ตามเงื่อนไขสถานการณ์ที่มีช่องให้ ,ไพร่หมื่นล้าน, ไหลออกได้ทางเดียว,ปั่นเกมม็อบ ระดมมวลชนปักหลักลุยบนถนน,แถมในจังหวะคาบเกี่ยวกันอย่างไม่บังเอิญ กับมุกการเคลื่อนไหวของอดีตประธานสภานิสิตจุฬาลงกรณ์มหาวิทยาลัย โพสต์โซเชียลมีเดียเชิญชวนให้ประชาชนเตรียมรองเท้าผ้าใบให้พร้อม,กระตุกแนวร่วม เกรียนสีส้ม ออกมาร่วมกิจกรรม วิ่ง ไล่ ลุง,นัดดีเดย์กันในวันอาทิตย์ที่ 12 มกราคม ต้นปีหน้า 2563 ตามรูปการณ์ที่ล้อกันกับฉากม็อบอินเตอร์ กระแสต่อต้านจีนแผ่นดินใหญ่ในฮ่องกงที่กำลังระอุเดือด ภายหลังประธานาธิบดี,โดนัลด์ ทรัมป์, แห่งสหรัฐอเมริกา ลงนามในกฎหมายสิทธิมนุษยชนและประชาธิปไตยของฮ่องกง แทรกแซงกิจการภายในพญามังกรอย่างเปิดเผย,ธนาธร, เดินหมาก ,รุกฆาต, ฝ่ายคุมเกมอำนาจประเทศไทย,สลับหน้าไพ่เป็น ,สเปโต, แทน ,นายใหญ่ดูไบ, อดีตนายกฯ,ทักษิณ ชินวัตร, และเครือข่าย ,ตระกูลชิน, ที่กำลังอยู่ในจังหวะ ,ก้มหลบต่ำ, หลังสัญญาณบวก ศาลยกฟ้องคดีฟอกเงินทุจริตกู้แบงก์กรุงไทยของ ,เสี่ยโอ๊ค, นาย,พานทองแท้ ชินวัตร, โล่งอกไปเปลาะหนึ่ง รอลุ้นขั้นตอนอัยการสูงสุดอุทธรณ์,นายใหญ่ ตระกูลชินยังดึงชนักปักหลังออกได้ไม่สุด,จุดเดียวกับสถานการณ์ของ ,ไพร่หมื่นล้าน, ที่เจ้าตัวโดนฟันคดีหุ้นวี–ลัค มีเดียฯ หลุดเก้าอี้ ส.ส.ไปแล้ว แต่แนวโน้มตามรูปคดียังมีปมคดีอาญาที่เกี่ยวโยงไปถึงมารดาและภรรยาของนายธนาธร ซึ่งอยู่ในข่ายร่วมรับรู้กับการทำนิติกรรมกับหัวหน้าพรรคอนาคตใหม่,ยังอยู่ในภาวะสุ่มเสี่ยง โทษหนักถึงจำคุก,ทักษิณ, ติดบ่วงคดี ,ลูก, อารมณ์เดียวกับ ,ธนาธร, ติดวิบากกรรม ,แม่–เมีย,โดน ,บีบไข่, เมื่อไหร่ ก็ ,หน้าเขียว, เมื่อนั้น มันจึงเป็นอะไรที่ดูแล้วก็ได้แค่โหมโรงให้ดูตื่นเต้นเร้าใจ แต่ในทางปฏิบัติถ้าเฮี้ยวเมื่อไหร่ ความเดือดร้อน ,คุกตะราง, ก็ส่อลามถึงครอบครัวคนใกล้ชิด,ตามสภาพของ ,ตัวประกัน, ณ วันนี้ ,ธนาธร–ทักษิณ, ไม่ใช่พายุทอร์นาโดที่จะทำให้รัฐบาลเรือเหล็กภายใต้การนำของ ,บิ๊กตู่, ,พล.อ.ประยุทธ์ จันทร์โอชา, นายกรัฐมนตรีและ รมว.กลาโหม อับปาง พลิกฟ้า คว่ำแผ่นดิน ล้มขั้วอำนาจได้,อันตรายมันอยู่ตรง ,สนิมเนื้อใน, รัฐบาลเรือเหล็กนั่นแหละ ที่จะทำ ,บิ๊กตู่, แพ้ภัยตัวเอง,ตามสภาพความเละเทะในเชิงบริหาร อาการขบเหลี่ยมระหว่างกระทรวง รายการหักดิบผลประโยชน์ระหว่างพรรคร่วมรัฐบาล พลังประชารัฐ ประชาธิปัตย์ และภูมิใจไทย เลยเถิดมาไกล,เกินกว่าจะเคลียร์ได้แค่ ปาหี่ นัดมีตติ้งเคลียร์ใจ,ในเมื่อ ,ปมร้าวลึก, มันมาจาก ,ผลประโยชน์ขัดกันก็บรรลัย, ในสภาพ,การเมือง,ที่ไร้การพัฒนา,ธรรมชาติรัฐบาลผสมแบบ โบราณ,วันหนึ่งถ้าถึงจุดที่ยอมกันไม่ได้ มันก็ต้อง ,วงแตก, ไม่ช้าก็เร็ว,ประชาชนต้องฝากความหวังกับรัฐบาลผสมที่เกาะกันหลวมๆ บริหารไปวันๆ,ในอารมณ์ทีม,ประชาธิปัตย์,ก็แฝงเหลี่ยมเกมการเมืองทุกลมหายใจ อาการหมั่นไส้ ,บิ๊กตู่, แค้นฝังลึกที่โดนยี่ห้อ ,พลังประชารัฐ, เจาะฐานปักษ์ใต้ ล้มกระดานกรุงเทพฯจนสูญพันธุ์,เจาะยาง เกมสภา สลับเกาะแข้งเกาะขา ครม.รอวันเช็กบิล,ขณะที่,ภูมิใจไทย,ก็เน้นหวือหวา วูบวาบฉาบฉวย แต่เอาจริงก็ยังไม่มีอะไรเป็นชิ้นเป็นอันในเชิงปฏิบัติ ทั้งกัญชาเสรี การแบนสารพิษที่เน้นแค่กระแสขี่ฝ่ายคัดค้าน โดยไม่พูดถึงแผนรองรับอย่างเป็นระบบ,อารมณ์ ,เซราะกราว, ฟัดกับสื่อขาใหญ่ นัวเนียปมไม่โปร่งใส,เห็นกันตรงหน้า ,ประยุทธ์ภาค 2, ไปต่อยาก เมื่อต้องเกี้ยเซียะผลประโยชน์พรรคร่วม สวนทางกับการบริหารประเทศต่อเนื่องจากรัฐบาลประยุทธ์ภาคแรกที่วางรากฐานไว้แน่นหนาตามยุทธศาสตร์ชาติ 20 ปี,ที่สำคัญ สึนามิ เศรษฐกิจที่จ่ออยู่เบื้องหน้า,ปาหี่มีตติ้งพรรคร่วมซื้อเวลาได้ไม่นาน ถ้าไม่มีการเปลี่ยนแปลงใน ครม.ก็วนไม่พ้นปัญหาเก่าๆ ไม่ช้าไม่นานก็ต้องถึงจุดวัดใจ ,บิ๊กตู่, ต้องเลือกเอาความอยู่รอดของชาติหรือความอยู่รอดของรัฐบาล,ภายใต้เงื่อนไข นายกฯไม่ไหว รัฐบาลเจ๊งก็เปลี่ยนใหม่ได้,แต่จะเอาประเทศไทยเสี่ยงเดิมพันไม่ได้.,ทีมข่าวการเมือง",สัญญาณเปิด เกมรบนอกสภา เต็มรูปแบบ ตามการตีธงของ ไพร่หมื่นล้าน นายธนาธร จึงรุ่งเรืองกิจ หัวหน้าค่าย อนาคตใหม่ ทิ้งไพ่ใบสำคัญ ประกาศไขก๊อกจากคณะกรรมาธิการวิสามัญ,"ข่าว,การเมือง","วิเคราะห์การเมือง,ทีมข่าวการเมือง,ธนาธร จึงรุ่งเรืองกิจ,ทักษิณ ชินวัตร,ประยุทธ์ จันทร์โอชา,สนิมเนื้อใน,รัฐบาลผสม",https://www.thairath.co.th/news/politic/1716595
7101,ชวนทำความดีด้วยหัวใจ เฉลิมพระเกียรติพระราชินี,"เนื่องในโอกาสวันเฉลิมพระชนมพรรษา สมเด็จพระนางเจ้าสุทิดา พัชรสุธาพิมลลักษณ พระบรมราชินี ในวันที่ 3 มิถุนายนนี้ ไม่เพียงสร้างความปลาบปลื้มแก่พสกนิกรชาวไทย แต่ด้วยพระจริยวัตรอันงดงาม ยิ่งทำให้ชาวไทยต่างรู้สึกรักสมเด็จพระนางเจ้าฯ พระบรมราชินี,ในวันแห่งมงคลนี้รัฐบาลจัดกิจกรรมเฉลิมพระชนมพรรษา พระราชินี ทั้งส่วนกลาง-ภูมิภาค เชิญชวนประชาชนประดับพระฉายาลักษณ์ และผ้าระบายสีม่วง และสีเหลือง ตามสถานที่ อาคารบ้านเรือน ตั้งแต่วันที่ 1–10 มิ.ย.2562,ทั้งยังจัดกิจกรรม จิตอาสาพัฒนา คู คลอง เพื่อถวายเป็นพระราชกุศล พร้อมกันทั่วประเทศ ซึ่งเป็นโครงการตามแนวพระราโชบายที่ส่งเสริมพัฒนาสิ่งแวดล้อม และคุณภาพชีวิตที่ดีของประชาชนอย่างยั่งยืน,อีกทั้งหน่วยงานระดับกระทรวง ทบวง กรม ก็มีกิจกรรมเฉลิมพระชนมพรรษา พระราชินี เพื่อถวายเป็นพระราชกุศล ที่มีมากมายหลายโครงการ สุรพล ชามาตย์ รองปลัดกระทรวงอุตสาหกรรม ในฐานะ ผอ.ศูนย์จิตอาสากระทรวงอุตสาหกรรม เล่าว่า ในปีนี้มีการดำเนินโครงการ จิตอาสาพิทักษ์โบราณสถาน เพื่อเฉลิมพระเกียรติในปีมหามงคลพระราชพิธีบรมราชาภิเษก และเทิดพระเกียรติสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา ในวันที่ 3 มิ.ย.นี้,สืบเนื่องจากประเทศไทยมีโบราณสถาน หรือศาสนสถานตั้งอยู่ทุกจังหวัด ที่ล้ำค่าไม่สามารถประเมินราคาเป็นตัวเงินได้ บางแห่งเก่าแก่อายุมากกว่า 100 ปี ไม่มีการบูรณะปรับปรุงซ่อมแซม โดยเฉพาะอุปกรณ์เครื่องใช้ไฟฟ้าประเภทสายไฟ ถูกใช้มานาน ไม่เคยได้รับการเปลี่ยนใหม่,สุ่มเสี่ยงเกิดเหตุเพลิงไหม้ ดั่งเช่น อาสนวิหารนอเทรอดาม ศาสนสถานสำคัญของประเทศในกรุงปารีส สร้างความเศร้าโศกกับเหตุการณ์ที่เกิดขึ้นมาแล้ว,โครงการนี้เริ่มตั้งแต่วันที่ 3 มิ.ย.2562 สิ้นสุดวันที่ 31 ก.ค.2563 นำร่องในพื้นที่ 4 จังหวัดชายแดนภาคใต้ ได้แก่ จ.สงขลา นราธิวาส ปัตตานี ยะลา ในจังหวัดละ 42 แห่ง รวม 168 แห่ง เพื่อเทิดพระเกียรติสมเด็จพระนางเจ้าฯ พระบรมราชินี จากนั้นดำเนินการโครงการต่อใน 77 จังหวัด จังหวัดละ 69 แห่ง รวม 5,313 แห่ง,ผู้ปฏิบัติในการดำเนินงานครั้งนี้ ส่วนใหญ่เป็น จิตอาสา ที่มีประจำอยู่ในทุกจังหวัด,มีการแต่งตั้งคณะกรรมการจิตอาสาพิทักษ์โบราณสถานประจำจังหวัด โดยมีผู้ว่าราชการจังหวัดเป็นประธาน รับสมัครจิตอาสาวิศวกรไฟฟ้า ช่างเทคนิค ทั้งภาครัฐและเอกชน เข้าร่วมโครงการสำรวจวัดพระอารามหลวง มัสยิด โบสถ์คริสต์ และโบราณสถานในพื้นที่,สาระสำคัญเพื่อเสริมสร้างความปลอดภัย และลดความเสี่ยง ที่อาจก่อให้เกิดอัคคีภัยจากระบบไฟฟ้า อาคารและสิ่งก่อสร้าง ป้องกันความสูญเสียด้านชีวิต และทรัพย์สินของพระอารามหลวง มัสยิด โบสถ์คริสต์ และโบราณสถานที่สำคัญในพื้นที่ต่างๆ,และยังสามารถส่งเสริมสร้างจิตสำนึก ความสามัคคีของประชาชน มีส่วนร่วมมือ ร่วมใจ เราทำดีด้วยหัวใจ ดูแลรักษาสถานที่สำคัญของชุมชนในพื้นที่,ถวายเป็นพระราชกุศลแด่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เนื่องในปีแห่งมหามงคลนี้,เช่นเดียวกับพสกนิกรชาวไทย ศักดา สัจจะมิตร อายุ 70 ปี คนไทยเชื้อสายอินเดีย ขอทำความดีด้วยหัวใจ เพื่อถวายเป็นพระราชกุศล เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี พสกนิกรต่างปลื้มปีติยินดี และชื่นชมโสมนัส ในพระบุญญาบารมีที่ทรงได้รับการสถาปนาเฉลิมพระเกียรติยศเป็นสมเด็จพระนางเจ้าฯ พระบรมราชินี พระเกียรติยศสมบูรณ์ตามโบราณราชประเพณี,ใต้ฝ่าละอองธุลีพระบาท ทรงปฏิบัติพระราชกรณียกิจ เป็นอเนกประการปฏิบัติงาน ถวายแด่พระบาทสมเด็จพระเจ้าอยู่หัว ด้วยพระราชวิริยอุตสาหะ และความจงรักภักดีทั้งมีพระปรีชาสามารถด้านการทหารเป็นที่ประจักษ์,ในฐานะพสกนิกร จะขอทำความดีทุกอย่างเท่าที่ทำได้ เพราะที่ผ่านมาตลอดชีวิตอุทิศตนให้กับงานช่วยเหลือสังคมมานาน 30 กว่าปี เพื่อตอบแทนคุณของแผ่นดิน ล่าสุดบริจาคเครื่องฟอกไตให้โรงพยาบาล ขาดแคลนจำนวนหนึ่ง ถวายเป็นพระราชกุศลแด่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ยิ่งในปีนี้เป็นปีแห่งมหามงคล จะพยายามทำสิ่งดีให้สังคมมากกว่าเดิมอีก และขอเป็นส่วนหนึ่งในการสร้างให้เกิดความรักสามัคคีของคนในชาติ รวมถึงร่วมเป็นพลเมืองดี ทำให้ประเทศเดินหน้าเจริญรุ่งเรือง,ทว่าการทำความดีมีหลายรูปแบบ สามารถเริ่มจากตัวเอง ทำตัวให้เป็นคนดีของครอบครัว จากนั้นค่อยเอื้อเฟื้อเผื่อแผ่ต่อบุคคลอื่น และยอมเสียสละต่อส่วนรวม เพราะเป็นคุณธรรมสำคัญที่คนในสังคม ควรยึดถือ หากนำมาปฏิบัติต่อกันจะช่วยสังคมไทยอยู่ร่วมกันอย่างมีความสุข ทุกคนต่างมีน้ำใจ ช่วยเหลือเกื้อกูลซึ่งกันและกัน,นำมาสู่เกิดเป็นความรัก ความสามัคคี สังคมก็ย่อมเข้มแข็ง มีความปลอดภัย และน่าอยู่ขึ้น,ในชีวิตนี้ขออุทิศตนถวายแด่ความจงรักภักดีต่อชาติ ศาสน์ กษัตริย์ คือการแสดงออกถึงการเป็นพลเมืองดีของชาติ ธำรงไว้ซึ่งความเป็นชาติไทย ศรัทธายึดมั่นในศาสนา และเคารพเทิดทูนสถาบันพระมหากษัตริย์,อีกคนหนึ่งที่มุ่งหมายทำดีด้วยหัวใจ ภิเษก ทองอรุณศรี อายุ 71 ปี ชาวจังหวัดพิษณุโลก บอกว่า ในอดีตปู่และย่าเป็นชาวจีน อพยพเข้ามาอาศัยทำมาหากินอยู่ในผืนแผ่นดินไทย และอยู่ใต้ร่มพระบรมโพธิสมภาร ตั้งแต่ในหลวง รัชกาลที่ 6 สมัยเด็กๆพ่อและแม่สั่งสอนให้รักแผ่นดินนี้ ที่ได้ให้เป็นแหล่งที่พักอาศัย จนครอบครัวมีอยู่มีกิน ทำให้สำนึกในพระมหากรุณาธิคุณ และซาบซึ้งในพระเมตตา,รู้สึกดีใจ และเป็นบุญวาสนาที่ได้เกิดบนผืนแผ่นดินไทย มีพระมหากษัตริย์เป็นสถาบันหลัก และศูนย์รวมจิตใจของคนไทยทั้งชาติ,ในปีมหามงคลพระราชพิธีบรมราชาภิเษก และเทิดพระเกียรติสมเด็จพระนางเจ้าฯ พระบรมราชินี ขอทำความดีตลอดปี เพื่อเป็นการแสดงออกถึงความจงรักภักดีต่อพระบาทสมเด็จพระเจ้าอยู่หัว และเทิดพระเกียรติสมเด็จพระนางเจ้าฯ พระบรมราชินี,การแสดงออกถึงความจงรักภักดี สามารถทำได้ทุกเมื่อทุกเวลา เริ่มจากตัวเอง คือรักษาศีล 5 ข้อ ลด ละ เลิก ด้วยการทำดีอย่างบริสุทธิ์จริงใจ ให้เกิดเป็นมงคลต่อชีวิต เช่น ตื่นตอนเช้านั่งสมาธิ ตั้งจิตภาวนาแผ่เมตตาให้บ้านเมืองมีความสงบร่มเย็น,สิ่งสำคัญต้องมีความรู้รักสามัคคี ทุกคนทุกฝ่ายร่วมมือร่วมใจกัน ระดมความคิด สร้างสรรค์ความสุข ความเจริญมั่นคง มุ่งมั่นทำความดีสร้างความเจริญแก่บ้านเมือง และต้องมองประโยชน์ส่วนรวมมากกว่าส่วนตัว ทั้งยังช่วยกันคนละไม้คนละมือ พัฒนาประเทศชาติให้ก้าวหน้าต่อไป,เนื่องในโอกาสมหามงคลเฉลิมพระชนมพรรษา สมเด็จพระนางเจ้าฯ พระบรมราชินี เหล่าพสกนิกรมีความปลาบปลื้มปีติยินดี พร้อมใจชวนกันทำความดีด้วยหัวใจ เฉลิมพระเกียรติ พระราชินี,พร้อมกันนี้ขอถวายพระพรชัยมงคลขอให้พระองค์ทรงพระเจริญ มีพลานามัยสมบูรณ์แข็งแรง มีพระชนมายุยิ่งยืนนานเป็นร่มโพธิ์ร่มไทรแก่ปวงชนชาวไทยตลอดไป",เนื่องในโอกาสวันเฉลิมพระชนมพรรษา สมเด็จพระนางเจ้าสุทิดา พัชรสุธาพิมลลักษณ พระบรมราชินี ในวันที่ 3 มิถุนายนนี้ ไม่เพียงสร้างความปลาบปลื้มแก่พสกนิกรชาวไทย,"ข่าว,ทั่วไทย","จิตอาสาพัฒนา คู คลอง,ชวนทำความดี,เฉลิมพระเกียรติพระราชินี,จิตอาสา,ศักดา สัจจะมิตร,กรุงปารีส,สกู๊ปหน้า1,ข่าวทั่วไป",https://www.thairath.co.th/news/local/1582385
4440,สศค.เตือนซื้อขายสกุลเงินดิจิทัลอาจเข้าข่ายกระทำผิดตาม พ.ร.บ.กู้ยืมเงินฯ ,วันนี้ (26 ม.ค.2561) ผู้สื่อข่าวรายงานว่า สำนักงานเศรษฐกิจการคลังออกประกาศแจ้งเตือนซื้อ - ขายสกุลเงินดิจิทัลที่อาจเข้าข่ายกระทำความผิดตามพระราชกำหนดการกู้ยืมเงินที่เป็นการฉ้อโกงประชาชน พ.ศ.2527 ซึ่งมีเนื้อความว่า ตามที่กระทรวงการคลังโดยสำนักงานเศรษฐกิจการคลังได้เคยแถลงข่าวสร้างความรู้ความเข้าใจเกี่ยวกับการลงทุนในสกุลเงินดิจิทัลแก่ประชาชน เมื่อวันที่ 3 มกราคม 2561 ในการนี้ เพื่อให้ประชาชนเกิดความเข้าใจที่ชัดเจน ในข้อกฎหมายของพระราชกำหนดการกู้ยืมเงินที่เป็นการฉ้อโกงประชาชน พ.ศ.2527 (พระราชกำหนดการกู้ยืมเงินฯ) และที่แก้ไขเพิ่มเติม ที่อาจจะเกี่ยวข้องกับการชักชวนซื้อ - ขายสกุลเงินดิจิทัล (Cryptocurrency) ที่มีการดำเนินการกันอยู่ในขณะนี้ จึงขอชี้แจงดังนี้1. ปัจจุบัน สกุลเงินดิจิทัล อาจจะทำให้ประชาชนทั่วไปเกิดความเข้าใจคลาดเคลื่อนว่าเป็นสิ่งที่ชำระหนี้ได้และมีมูลค่าดังเช่นสกุลเงินสกุลหนึ่ง แต่แท้จริงแล้ว สกุลเงินดิจิทัล (Cryptocurrency) เช่น Bitcoin เป็นต้น เป็นหน่วยข้อมูลอิเล็กทรอนิกส์ ไม่ใช่เงินที่ชำระหนี้ได้ตามกฎหมายไทย ซึ่งปรากฏตามประกาศธนาคารแห่งประเทศไทย (ธปท.) ฉบับที่ 8/2557 เมื่อวันที่ 18 มีนาคม 25572. มูลค่าของสกุลเงินดิจิทัลเกิดจากอุปสงค์และอุปทานของตัวมันเองที่ทำให้มูลค่าของมันเพิ่มขึ้น หรือลดลงโดยที่ตัวมันเองไม่มีกิจการใดที่ถูกต้องตามกฎหมายรองรับในการสร้างรายได้เพื่อการจ่ายผลประโยชน์ตอบแทน3. มูลค่าของเงินสกุลดิจิทัลที่มีการปรับตัวสูงขึ้นอย่างมาก เป็นแรงจูงใจทำให้ประชาชนสนใจที่จะซื้อขายสกุลเงินดิจิทัล เพราะคิดว่ามีผลตอบแทนสูงและมีแนวโน้มที่จะสูงขึ้นอย่างต่อเนื่อง จึงอาจส่งผลให้มีการชักชวนให้ประชาชนเข้าร่วมลงทุนในสกุลเงินดิจิทัลมากขึ้น4. ตามพระราชกำหนดการกู้ยืมเงินฯ ได้วางหลักข้อกฎหมายว่า ผู้ใดอยู่ในประเทศไทยโฆษณา หรือประกาศเชิญชวนให้ลงทุนใดๆ ที่มีพฤติกรรมจ่ายผลประโยชน์ตอบแทนในอัตราสูง โดยไม่มีกิจการใดที่ถูกต้องตามกฎหมายรองรับ อาจมีลักษณะเป็นการกระทำความผิดตามกฎหมายนี้ ซึ่งมีโทษจำคุกตั้งแต่ 5-10 ปี และปรับตั้งแต่ 500000-1000000 บาท และปรับอีกไม่เกินวันละ 10000 บาทตลอดระยะเวลาที่ยังฝ่าฝืนอยู่ทั้งนี้ ปัจจุบันหน่วยงานที่เกี่ยวข้อง ได้แก่ กระทรวงการคลัง ธนาคารแห่งประเทศไทย สำนักงานคณะกรรมการกำกับหลักทรัพย์และตลาดหลักทรัพย์ และสำนักงานป้องกันและปราบปรามการฟอกเงิน อยู่ระหว่างพิจารณาแนวทางดูแลสกุลเงินดิจิทัลอย่างเหมาะสม,สำนักงานเศรษฐกิจการคลังแจ้งเตือนซื้อ - ขายสกุลเงินดิจิทัลอาจเข้าข่ายกระทำความผิดตามพระราชกำหนดการกู้ยืมเงินที่เป็นการฉ้อโกงประชาชน พ.ศ.2527 ซึ่งมีโทษจำคุกตั้งแต่ 5-10 ปี และปรับตั้งแต่ 500000-1000000 บาท,เศรษฐกิจ,"สำนักงานเศรษฐกิจการคลัง,สกุลเงินดิจิทัล,เงินดิจิทัล,บิทคอยน์,ธปท.,ธนาคารแห่งประเทศไทย,ThaiPBSnews,ThaiPBS,ไทยพีบีเอส,ข่าวไทยพีบีเอส",https://news.thaipbs.or.th/content/269668
10547,ภูเก็ตหวาน เล็ง ร้องนายกฯ ให้ทัพเรือถอนฟ้องคดีหมิ่น-พ.ร.บ.คอมฯ พรุ่งนี้,เว็บ ภูเก็ตหวาน เตรียมยื่นหนังสือ ร้องนายกฯ ดำเนินการให้กองทัพเรือถอนฟ้องถอนฟ้องคดีอาญา-พ.ร.บ.คอมพิวเตอร์ ชี้เข้าข่ายละเมิดสิทธิเสรีภาพในการนำเสนอข่าวสารของสื่อมวลชน พรุ่งนี้ (ศ.23)22 ม.ค. 2558 สมาคมนักกฎหมายสิทธิมนุษยชน ระบุในวันพรุ่งนี้ (23 ม.ค.) เวลา 10.00 น. ที่ทำเนียบรัฐบาล ชุติมา สีดาเสถียร ผู้สื่อข่าวสำนักข่าวภูเก็ตหวาน (www.phuketwan.com) จะเดินทางไปยื่นหนังสือต่อพลเอกประยุทธ์ จันทร์โอชา นายกรัฐมนตรี เพื่อร้องเรียนให้ดำเนินการให้กองทัพเรือถอนคำร้องทุกข์และฟ้องคดี ในคดีที่กองทัพเรือยื่นฟ้องสำนักข่าวภูเก็ตหวานต่อศาลจังหวัดภูเก็ตในข้อหา ร่วมกันหมิ่นประมาท ร่วมกันนำเข้าสู่ระบบคอมพิวเตอร์ซึ่งมีข้อมูลคอมพิวเตอร์อันเป็นเท็จและร่วมกันเผยแพร่หรือส่งต่อซึ่งข้อมูลคอมพิวเตอร์โดยรู้อยู่แล้วว่าเป็นข้อมูลคอมพิวเตอร์อันเป็นเท็จ เหตุจากการที่สำนักข่าวภูเก็ตหวานเผยแพร่รายงานพิเศษของสำนักข่าวรอยเตอร์ ที่มีเนื้อหาเกี่ยวกับเรื่องเจ้าหน้าที่ทางการไทยมีส่วนร่วมรับประโยชน์จากลักลอบค้ามนุษย์ชาวโรฮิงญาคดีนี้สืบเนื่องมาจากเมื่อวันที่ 17 กรกฎาคม พ.ศ.2556 ชุติมา สีดาเสถียร และนายอลัน มอริสัน ผู้สื่อข่าวสำนักข่าวภูเก็ตหวานได้นำเสนอรายงานข่าว โดยอ้างอิงข้อความ ตามรายงานพิเศษของสำนักข่าวรอยเตอร์ที่เผยแพร่ทางเว็บไซต์ www.reuters.com มีเนื้อหาเกี่ยวกับเจ้าหน้าที่ของทางการไทยเข้าไปมีส่วนร่วมรับประโยชน์จากขบวนการลักลอบค้ามนุษย์ชาวโรฮิงญา เผยแพร่ข่าวดังกล่าวทางเว็บไซต์ www.phuketwan.com มีข้อความว่า Thai Military Profiting from Trade in Boatpeople Says Special Report และ The Thai naval Forces usually earn about 2000 baht per Rohinya for spotting a boat or turning blind eyes said the smuggler who works in the southern Thai region of Pang Nga north of Phuket and deals directly with the navy and police.ต่อมาวันที่ 4 ตุลาคม พ.ศ.2556 กองทัพเรือได้แจ้งความร้องทุกข์ต่อพนักงานสอบสวนสถานีตำรวจภูธรวิชิต อำเภอเมือง จังหวัดภูเก็ต เพื่อดำเนินคดีกับผู้สื่อข่าวทั้งสอง เนื่องจากการนำเสนอข่าวเผยแพร่ข้อความดังกล่าว ต่อมาพนักงานสอบสวนสถานีตำรวจภูธรวิชิตได้แจ้งข้อกล่าวหาว่า ร่วมกันหมิ่นประมาท ร่วมกันนำเข้าสู่ระบบคอมพิวเตอร์ซึ่งข้อมูลคอมพิวเตอร์อันเป็นเท็จ และร่วมกันเผยแพร่หรือส่งต่อซึ่งข้อมูลคอมพิวเตอร์โดยรู้อยู่แล้วว่าเป็นข้อมูลคอมพิวเตอร์อันเป็นเท็จ ตามประมวลกฎหมายอาญา และพระราชบัญญัติว่าด้วยการกระทำความผิดทางคอมพิวเตอร์ พ.ศ.2550 มาตรา 14(1) ซึ่งศาลจังหวัดภูเก็ตนัดสืบพยานโจทก์และจำเลยในวันที่ 14-16 กรกฎาคม 2558ในกรณีนี้ผู้สื่อข่าวภูเก็ตหวานทั้งสองคนเห็นว่า การนำเสนอข่าวดังกล่าวเป็นการกระทำในบทบาทหน้าที่ของสื่อสารมวลชน โดยมีกฎหมายบัญญัติรับรองสิทธิเสรีภาพของสื่อมวลชนดังกล่าวเอาไว้ในรัฐธรรมนูญ พ.ศ. 2550 ให้การคุ้มครองเอาไว้โดยมาตรา 45 และมาตรา 46 ซึ่งรัฐจะจำกัดเสรีภาพของสื่อมวลชนมิได้ เว้นแต่เพื่อความมั่นคงของประเทศ กระทบกระเทือนต่อศีลธรรมอันดีของประชาชน หรือกระทบสิทธิของบุคคลอื่น และผู้ดำรงตำแหน่งทางการเมือง เจ้าหน้าที่ของรัฐ หรือเจ้าของกิจการ จะต้องไม่กระทำการใดๆ ไม่ว่าโดยทางตรงหรือทางอ้อมที่เป็นการขัดขวาง หรือแทรกแซง การเสนอข่าว หรือแสดงความคิดเห็นในประเด็นสาธารณะของสื่อมวลชน หากกระทำการดังกล่าวถือว่าเป็นการจงใจใช้อำนาจหน้าที่โดยมิชอบและไม่มีผลใช้บังคับ เหตุผลเพราะสื่อมวลเป็นแหล่งข้อมูลข่าวสารที่ตีแผ่ความจริงเพื่อให้ประชาชนได้รับรู้ข้อมูลข่าวสาร การจำกัดเสรีภาพในการแสดงออกของสื่อมวลชนเท่ากับการปิดหูปิดตาประชาชนเนื้อหาหนังสือร้องเรียนดังกล่าวที่จะยื่นต่อนายกรัฐมนตรีสำนักข่าวภูเก็ตหวาน (www.phuketwan.com) มีข้อเรียกร้องต่อนายกรัฐมนตรี พลเอก ประยุทธ์ จันทร์โอชา ให้ดำเนินการเพื่อให้กองทัพเรือดำเนินการถอนฟ้องคดีอาญา ที่เป็นการลิดรอนสิทธิเสรีภาพในการนำเสนอข้อมูลข่าวสารและการแสดงความคิดเห็นของสื่อมวลชน ซึ่งผู้สื่อข่าวทั้งสองได้ประกอบวิชาชีพสื่อมวลชน มีบทบาทหน้าที่ในการนำเสนอข้อมูลข่าวสาร การศึกษา ความคิดเห็น ความบันเทิง โดยการนำเสนอข้อมูลหรือรายงานเหตุการณ์ต่างๆ นั้น เพื่อให้สังคมมีการรับรู้ ติดตามข่าวสาร ตลอดจนมีการสอดส่อง ตรวจสอบ เฝ้าระวัง แล้วนำมาเสนอให้สังคมได้ทราบเพื่อให้เกิดการแก้ไขปัญหา การที่กองทัพเรือร้องทุกข์กล่าวโทษดำเนินคดีอาญากับผู้สื่อข่าวทั้งสองคนไม่เป็นประโยชน์แก่ประเทศชาติและสังคมแต่อย่างใด,เว็บ ภูเก็ตหวาน เตรียมยื่นหนังสือ ร้องนายกฯ ดำเนินการให้กองทัพเรือถอนฟ้องถอนฟ้องคดีอาญา-พ.ร.บ.คอมพิวเตอร์ ชี้เข้าข่ายละเมิดสิทธิเสรีภาพในการนำเสนอข่าวสารของสื่อมวลชน พรุ่งนี้ (ศ.23) 22 ม.ค. 2558,"สิทธิมนุษยชน,ไอซีที,แรงงาน","กองทัพเรือ,ชุติมา สีดาเสถียร,พ.ร.บ.คอมพิวเตอร์,ภูเก็ตหวาน,หมิ่นประมาท",https://prachatai.com/journal/2015/01/57521
10600,สิงห์เจ้าท่าเศร้าประสานงา 5 ศพ เหมารถตู้ไปเชียร์ซดหนองบัวพิชญ (คลิป),"สิงห์เจ้าท่า, รถตู้ชนประสานงารถเทรเลอร์ดับสยอง 5 ศพ เจ็บสาหัส 3 คน ก่อนเกิดเหตุชวนกันไปเชียร์ทีมรักจ่าฝูงไทยลีก ที่มีคิวลงโม่แข้งบอลถ้วยโตโยต้าลีกคัพกับทีมเจ้าถิ่น หนองบัวพิชญ ที่ จ.หนองบัวลำภู ออกเดินทางจากกรุงเทพฯตั้งแต่ห้าทุ่ม ถึงชุมแพ จ.ขอนแก่น ตอนเช้ามืด จังหวะเร่งแซงรถคันหน้าที่ชะลอเลี้ยวเข้าทางแยก แต่ไม่พ้นเกิดปะทะกับรถบรรทุกกากน้ำตาลที่วิ่งสวนมา ถูกอัดก๊อบปี้ตายเจ็บยกคัน มาดามแป้ง ประธานสโมสรโพสต์ให้กำลังใจแฟนบอลก้าวผ่านความโศกเศร้า ขณะที่นักเตะทั้งสองทีมร่วมยืนไว้อาลัยในสนาม,เหตุสะเทือนขวัญช็อกแฟนบอลสิงห์เจ้าท่าขณะนั่งรถตู้ไปเชียร์ทีมรักเกิดชนประสานงารถบรรทุกกากน้ำตาลตาย 5 ศพ เจ็บสาหัสอีก 3 คน เกิดขึ้นเมื่อเวลา 05.30 น. วันที่ 15 พ.ค. ร.ต.อ.สุวิวัฒน์ นิติไกรสิทธิ์ รอง สว. (สอบสวน) สภ.ชุมแพ จ.ขอนแก่น รับแจ้งเหตุมีรถตู้ชนกับรถบรรทุกมีผู้เสียชีวิตและบาดเจ็บหลายคน บนถนนสายชุมแพ-สีชมพู บริเวณแยกบ้านโสกก้อง หมู่ 6 ต.วังหินลาด ไปตรวจสอบพร้อมด้วย พ.ต.อ.วิรัตน์ ด้วงสำรวย ผกก.หน่วยกู้ภัยเต็กก่าจีแชเกาะ หน่วยกู้ชีพ อบต.หนองไผ่ หน่วยกู้ชีพ อบต.วังหินลาด และหน่วยกู้ชีพ รพ.ชุมแพ,จุดเกิดเหตุเป็นถนนสองเลนวิ่งสวนกัน พบรถตู้โตโยต้า สีบรอนซ์เทา ทะเบียน ฮท 9476 กรุงเทพมหานคร ชนอัดก๊อบปี้กับรถเทรเลอร์ยี่ห้อแชกแมน สีขาว ทะเบียน 79-8553 กรุงเทพมหานคร ทะเบียนพ่วง 75-6562 กรุงเทพมหานคร ของบริษัทผดุงฤทธิ์ขนส่ง จำกัด มีนายสายันห์ สุวรรณ-ชัยรบ อายุ 41 ปี อยู่บ้านเลขที่ 50/1 หมู่ 8 ต.ม่วงไข่ อ.พังโคน จ.สกลนคร คนขับยืนรออยู่ในเหตุการณ์ ภายในซากรถตู้พบผู้โดยสารเสียชีวิต 3 ศพ และกระเด็นออกมาตายนอกรถ 1 ศพและมีผู้บาดเจ็บสาหัสอีก 4 คน เจ้าหน้าที่ต้องใช้เครื่องตัดถ่างนำร่างผู้เสียชีวิตกับผู้บาดเจ็บออกมาก่อนนำส่ง รพ.ชุมแพ และมีผู้เสียชีวิตเพิ่ม 1 ศพ,ทราบชื่อผู้ตาย 5 ศพประกอบด้วย 1.นายธีระพล นิภานิช อายุ 34 ปี คนขับ อยู่บ้านเลขที่ 90/129 หมู่ 8 ต.ละหาร อ.บางบัวทอง จ.นนทบุรี 2.นายนิ่ง ค้าปลา อายุ 49 ปี อยู่บ้านเลขที่ 5 หมู่ 8 ต.พระพุทธ อ.เฉลิมพระเกียรติ จ.นครราชสีมา 3.นายวุฒิโรจน์ จันประนต ไม่ทราบอายุ อยู่บ้านเลขที่ 16 แขวงลุมพินี เขตปทุมวัน กทม. 4.นายวิบูลย์ ทองคำ อายุ 40 ปี อยู่บ้านเลขที่ 274 ชุมชนนวลจิต ซอยเอกมัย 30 แยก 3 กทม. และ 5.น.ส.สมประภา หากวี อายุ 46 ปี อยู่บ้านเลขที่ 49/31 แขวงช่องนนทรี เขตยานนาวา กทม. ส่วนผู้บาดเจ็บ 3 คน ทราบชื่อ 1.นายณรงค์ฤทธิ์ วงษ์เหมา อายุ 37 ปี อยู่บ้านเลขที่ 16/12 หมู่ 12 ต.บางบัวทอง อ.บางบัวทอง จ.นนทบุรี 2.นายสมาน แสงสุด อายุ 43 ปี อยู่บ้านเลขที่ 39 หมู่ 2 ต.โนนกาเล็น อ.สำโรง จ.อุบลราชธานี และ 3.นายมนัส ชาวนาแจ๊ะ อายุ 46 ปี อยู่บ้านเลขที่ 20 หมู่ 7 ต.เขวาสินรินทร์ อ.เขวาสินรินทร์ จ.สุรินทร์,สอบสวนเบื้องต้นทราบว่า ผู้เสียชีวิตและบาดเจ็บเป็นแฟนบอลของสิงห์ท่าเรือ หรือสโมสรการท่าเรือ เอฟซี ทีมจ่าฝูงฟุตบอลไทยลีก 2019 ก่อนเกิดเหตุทั้งหมดนั่งรถตู้คันดังกล่าวเดินทางไปร่วมเชียร์ทีมรักที่มีโปรแกรมแข่งขันฟุตบอลรายการโตโยต้า ลีกคัพ 2019 รอบ 32 ทีมกับสโมสรหนองบัวพิชญ เอฟซี ที่สนามกีฬากลางจังหวัดหนองบัวลำภู ในช่วงเย็นวันที่ 15 พ.ค. โดยออกเดินทางจากกรุงเทพฯ ตั้งแต่เวลา 23.00 น. คืนวันที่ 14 พ.ค. ระหว่างวิ่งมาถึงจุดเกิดเหตุคนขับเร่งแซงรถยนต์คันหน้าที่ชะลอเลี้ยวบริเวณทางแยก เป็นจังหวะที่รถเทรเลอร์คู่กรณีบรรทุกกากน้ำตาลจาก อ.เอราวัณ จ.เลย ไปส่งที่โรงงานน้ำตาลมิตรภูเขียว จ.ชัยภูมิ สวนทางมาทำให้โชเฟอร์หักหลบไม่ทันเกิดชนประสานงากันอย่างจัง เป็นเหตุให้ผู้โดยสารรถตู้เสียชีวิตและบาดเจ็บยกคัน, ,หลังเกิดเหตุนางนวลพรรณ ล่ำซำ ประธานสโมสรฟุตบอลการท่าเรือ เอฟซี ได้โพสต์เฟซบุ๊ก Madam Pang-มาดามแป้ง-นวลพรรณ ล่ำซำ ขอแสดงความเสียใจอย่างสุดซึ้งต่อเหตุการณ์ที่เกิดขึ้น ขณะที่แฟนบอลท่าเรือกำลังเดินทางไปเชียร์ทีมของเราที่หนองบัวพิชญ เอฟซี และเกิดอุบัติเหตุทำให้แฟนบอลของเราเสียชีวิตและบาดเจ็บ ขณะนี้แป้งอยู่ที่ต่างประเทศ รู้สึกช็อกและเศร้าใจมาก ขอเป็นกำลังใจให้พวกเราชาวท่าเรือก้าวผ่านความโศกเศร้าครั้งนี้ไปด้วยกัน เราจะเป็นกำลังใจให้กัน และกันตลอดไป เพราะเราคือครอบครัว,ขณะที่นายธีรเวคิน สีหะวงค์ ผู้อำนวยการสโมสรหนองบัวพิชญ เอฟซี หรือพญาไก่ชน กล่าวว่า ในนามของตัวแทนสโมสรหนองบัวพิชญ เอฟซีขอแสดงความเสียใจกับครอบครัวผู้สูญเสีย และขอส่งกำลังใจให้กับทุกคนที่ได้รับบาดเจ็บ ซึ่งในการประชุมผู้จัดการทีมก่อนเริ่มแข่งขันจะเสนอเรื่องของการขออนุญาตให้นักฟุตบอลทั้งสองทีมร่วมกันยืนไว้อาลัยด้วยการยืนสงบนิ่ง 1 นาที เพื่อเป็นเกียรติให้กับแฟนบอลที่เสียชีวิตก่อนลงแข่งขันกันต่อไป,ส่วนบรรยากาศในสนามกีฬากลางจังหวัดหนองบัวลำภู หลังจากนักเตะของทีมการท่าเรือและหนองบัวพิชญลงสนามในเวลา 18.00 น. นักเตะทีมการท่าเรือได้นำช่อดอกไม้ทั้ง 5 ช่อวางบนโต๊ะหน้าอัฒจันทร์ฝั่งกองเชียร์ทีมเยือน จากนั้นนำไปวางไว้บนอัฒจันทร์เพื่อไว้อาลัยให้กองเชียร์ทีมสิงห์เจ้าท่าที่เสียชีวิต 5 ศพ และก่อนเริ่มการแข่งขันนักเตะทั้งสองทีมรวมถึงแฟนบอลทั้งสนามได้ยืนไว้อาลัยเป็นเวลา 1 นาที นอกจากนี้ในส่วนของกองเชียร์ฝั่งทีมเจ้าถิ่นหนองบัวพิชญนำกล่องรับบริจาคให้แฟนบอลร่วมกันสมทบทุนเพื่อนำไปช่วยเหลือครอบครัวผู้เสียชีวิตและบาดเจ็บในครั้งนี้ด้วย",ช็อกแฟนบอล สิงห์เจ้าท่า รถตู้ชนประสานงารถเทรเลอร์ดับสยอง 5 ศพ เจ็บสาหัส 3 คน ก่อนเกิดเหตุชวนกันไปเชียร์ทีมรักจ่าฝูงไทยลีก,"ข่าว,ทั่วไทย","รถตู้ชนเทรลเลอร์,สิงห์เจ้าท่า,รถตู้,รถเทรเลอร์,หนองบัวพิชญ เอฟซี,ขอนแก่น,ข่าวหน้า1,ข่าวทั่วไป",https://www.thairath.co.th/news/local/northeast/1568570
410,ประชาธิปไตยไม่ได้มาจากดาวอังคาร,ประชาธิปไตยคืออะไร ได้มาจากไหน เกิดขึ้นเมื่อไหร่ มีที่มาอย่างไร ทำไมต้องมาจากชาติตะวันตกพุทธศาสนาคืออะไร ได้มาจากไหน เกิดขึ้นเมื่อไหร่ มีที่มาอย่างไร ทำไมเหมาะสมเฉพาะสยามประเทศเหตุใดและทำไมในช่วงที่ผ่านมา บรรดาปัญญาชนทั้งหลายที่ต้องการแทนคุณแผ่นดิน บรรดาบุคคลที่มีชื่อเสียงที่ได้รับการยอมรับจากสังคม หรือผู้ใหญ่ในบ้านเมืองที่ผ่านร้อนผ่านหนาวมานาน รวมถึงบรรดาราษฎรอาวุโสที่แต่งตั้งกันขึ้นมาเอง ต่างพร้อมใจกันออกมาถกเถียงและโต้แย้งเรื่องหลักการพื้นฐานของประชาธิปไตย ความเท่าเทียมกัน เสรีภาพและความเสมอภาค ว่ามีต้นกำเนิดมาจากชนชาติตะวันตก เป็นของชนชาติตะวันตก และทำเพื่อประโยชน์ของชนชาติตะวันตก บุคคลกลุ่มนี้ได้พยายามอย่างแข็งขันเพื่อโน้มน้าวจิตใจ ความคิด ทัศนคติ รวมทั้งนำเสนอชุดกระบวนทัศน์เชิงอนุรักษ์นิยมที่ว่า สิ่งเหล่านี้ยังไม่เหมาะกับสังคมไทย คนส่วนใหญ่ยังไม่มีความพร้อมที่จะเข้าใจ เข้าถึงและพัฒนาเรื่องประชาธิปไตยได้ เพราะสังคมไทยมีอัตลักษณ์ที่โดดเด่นอย่างหาที่เปรียบมิได้แล้วบนโลกใบนี้ เป็นสังคมอุดมคติที่หมู่คนทุกชนชั้นอยู่ด้วยกันอย่างสันติ รักความสงบ ถ้อยทีถ้อยอาศัยกัน มีการปกครองแบบพ่อปกครองลูกด้วยคุณธรรมอันดีงาม และเป็นสังคมแห่งความดีที่สมบูรณ์แบบอันมีรากเหง้ามาแต่โบราณแต่ฉับพลันทันใดที่สังคมศักดินาแห่งสยามประเทศ ได้นำแนวความคิดเรื่องประชาธิปไตยจากชาติตะวันตกเข้ามานั้น ก็ได้ส่งผลให้เกิดปัญหาต่อบ้านเมืองอย่างมากมายตั้งแต่อดีตจวบจนถึงปัจจุบัน ไม่ว่าจะเป็นยุคสมัยแห่งการเปลี่ยนแปลงการปกครอง ยุคสมัยเผด็จการทหาร ยุคสมัยประชาธิปไตยครึ่งใบ หรือยุคสมัยประชาธิปไตยเต็มใบภายใต้การควบคุมของชนชั้นปกครอง คล้ายกับว่าปัญหาที่กล่าวมานั้น เกิดมาจากแนวคิดประชาธิปไตยที่ไม่ตอบสนองต่อบริบทการควบคุมสังคมผ่านการปกครองเหมือนอดีตที่ผ่านมาประชาธิปไตยนั้นมาจากไหนกัน ทำไมต้องมีที่มาจากชาติตะวันตกด้วย จริงๆ แล้วประชาธิปไตยเป็นสิ่งที่มีอยู่แล้วรอบตัวเรา เป็นกลไกธรรมชาติที่ได้จัดสรรไว้ดีแล้ว ซึ่งธรรมชาติเองก็ได้กำหนดให้มีความสมดุลที่จะทำให้สังคมใดๆ ก็ตาม ที่ต้องการให้เกิดการเปลี่ยนแปลง สามารถเปลี่ยนผ่านไปได้อย่างราบรื่นและมีผลกระทบน้อยที่สุด โดยที่บรรดานักคิด นักปราชญ์ นักทฤษฎีตั้งแต่ยุคก่อนประวัติศาสตร์ เรื่อยมาจนถึงยุคแห่งการปฏิวัติวิทยาศาสตร์อุตสาหกรรมนั้น ได้เล็งเห็นถึงปัญหาและอุปสรรครอบข้าง เช่น การจัดระเบียบสังคมเพื่อลดความขัดแย้ง รวมถึงการจัดสรรทรัพยากรต่างๆ ให้เป็นธรรมและพอเพียง เป็นต้น หลังจากนั้นก็ได้พยายามตั้งคำถามและค้นหาทางออกของปัญหาเรื่อยมา มีการตั้งสมมติฐานและทำการทดลองผ่านกาลเวลามายาวนาน ลองทั้งผิดและถูก จนในที่สามารถสรุปออกมาเป็นแนวคิดทฤษฎีที่มั่นคงและเชื่อถือได้ มีหลักการรองรับ ผ่านการพิสูจน์มาแล้วด้วยข้อมูลเชิงสถิติที่อ้างอิงและจับต้องได้ ผ่านการตั้งคำถามที่ถูกต้อง รวมทั้งมีคำตอบที่ชัดเจนต่อทุกคำถาม หรืออีกนัยหนึ่งก็คือ ประชาธิปไตยเป็นกฎธรรมชาติที่มีอยู่แล้วในสังคม มีอยู่แล้วรอบตัวเรา ถูกจัดวางและสร้างสรรค์ไว้ดีแล้ว เพียงแต่ชนชาติตะวันตกได้เริ่มศึกษา ค้นคว้า และหาคำตอบก่อนใครหน้าประวัติศาสตร์การเมืองการปกครองของมนุษยชาติที่ผ่านมา ก็ได้พิสูจน์อย่างเป็นจริงแน่แท้แล้วว่า ทฤษฎีนี้เป็นจริงทุกกรณี ทุกเชื้อชาติ ทุกพื้นที่ สามารถใช้แก้ไขปัญหาความขัดแย้งได้อย่างสันติ โดยมีผลกระทบและความเสียหายน้อยที่สุด เช่นเดียวกับธรรมชาติที่ได้สร้างสมดุลไว้ให้โลกมนุษย์ เป็นความสมดุลที่ไม่สมบูรณ์ นั่นคือ มีทั้งขาวและดำอยู่ด้วยกันอย่างพึ่งพาอาศัยกัน หากปราศจากขาวและดำ หรือปรากฏเป็นขาวทั้งหมดหรือดำทั้งหมดแล้ว สิ่งเหล่านั้นก็ไม่สามารถเรียกได้ว่า เป็นความสมดุลที่ไม่สมบูรณ์ ธรรมชาติแห่งจักรวาลนี้ได้สร้างสูตรผสมออกมาอย่างลงตัว และเมื่อใดก็ตามที่มีการแข็งขืนและฝืนกฎธรรมชาตินี้ มนุษย์เองก็จะได้รับผลจากการกระทำดังกล่าวที่ไม่อาจคาดเดาได้แต่เหตุอันใด ทำไมกฎธรรมชาติข้อนี้จึงถูกยกเว้นไว้สำหรับสยามประเทศ ละไว้ในฐานที่เข้าใจว่า สังคมของเหล่าคนดีในดินแดนอุษาคเนย์ ซึ่งมีถิ่นฐานตั้งอยู่ ณ สรวงสวรรค์ชั้นดาวดึงส์ อันเป็นอาณาเขตที่มีกฎเกณฑ์อันศักดิ์สิทธิ์ปกปักรักษาและคุ้มครองอยู่ มีความเป็นเอกลักษณ์แห่งตัวตน ผู้มีบุญญาธิการถึงจะได้มาอยู่บนสวรรค์ชั้นนี้ และผู้มีบุญญาธิการเท่านั้นถึงจะได้รับการยกเว้น ไม่ต้องปฏิบัติตามกฎธรรมชาติ เนื่องจากเป็นกลุ่มอภิสิทธิ์ชนผู้มีคุณธรรม จริยธรรมและมโนธรรมในระดับสูง ที่คนทั่วไปไม่สามารถสัมผัสและเอื้อมถึง จึงเป็นสังคมที่อยู่นอกเหนือจากความสมดุลของธรรมชาติอย่างสิ้นเชิง ดังนั้นประชาธิปไตยที่มาจากดาวอังคารจึงไม่สอดคล้องกับบริบทของสังคมในดินแดนแถบนี้ เพราะนอกจากไม่เป็นไปตามมายาคติและความเชื่อที่ปลูกฝังสืบทอดกันมาแล้ว ยังอาจทำให้ชนชั้นปกครองตามจารีตประเพณีดั่งเดิมไม่สามารถคงอยู่ในสถานะอันทรงเกียรติต่อไปได้ หรืออาจถูกลดลำดับชั้นสถานะลงมาเท่าเทียมกับหมู่ชนคนทั่วไปก็เป็นไปได้สังคมไทยมักจะได้รับฟังคำสอนหรือตำนานเล่าขานในเรื่องคุณธรรม จริยธรรมความดีงามจากบรรดาชนชั้นนำหรือผู้กุมอำนาจรัฐอย่างสม่ำเสมอ จนอาจกล่าวได้ว่า สิ่งเหล่านี้ได้ซึมซับและซึมลึกเข้าสู่กระบวนความคิดไปโดยปริยาย จนทำให้คนส่วนใหญ่ไม่เคยตั้งคำถามหรือเกิดความสงสัยแต่ประการใด ว่าสิ่งเหล่านี้คืออะไร มีความเป็นมาอย่างไร เป็นหลักไสยศาสตร์หรือวิทยาศาสตร์ที่สามารถพิสูจน์ทราบได้หรือไม่ หรือเป็นเพียงกฎที่มนุษย์สร้างขึ้นมาเพื่อเหตุผลบางประการเท่านั้น อีกทั้งคำสอนนั้นยังผนวกเอาคติความเชื่อและบางส่วนของคำสอนทางศาสนาเข้าไปด้วย โดยได้สรรสร้างวาทกรรมใหม่ๆ ขึ้นมาตามยุคสมัย พร้อมทั้งได้อรรถาธิบายความหมายให้สอดคล้องกับสังคมในปัจจุบัน ส่วนหนึ่งของพุทธศาสนาจึงถูกนำมาผสมปนเปเข้าไปในหลักการปกครองเพื่อใช้ควบคุมความเชื่อ ความศรัทธา ทั้งยังได้วางกรอบแนวคิดของคนในสังคมให้เป็นไปในทิศทางเดียวกัน ไม่ออกนอกเส้นทางที่ควรจะเป็น หากผู้ใต้ปกครองคนใดมีความคิดที่แปลกแยก แตกต่าง และเกิดคำถามหรือข้อสงสัยในชุดคำตอบที่มีอยู่ หรือเบี่ยงเบนออกนอกเส้นทางที่ได้วางกรอบไว้แล้ว ก็จะมีเครื่องมือในการกล่อมเกลาและปรับทัศนคติเสียใหม่ โดยอ้างถึงความศักดิ์สิทธิ์หรือเหตุการณ์เหนือธรรมชาติที่ไม่สามารถโต้แย้งได้ ซึ่งมีเพียงชนชั้นปกครองหรือผู้กุมอำนาจรัฐเท่านั้นที่ได้รับอาญาสิทธิ์ในการบัญญัติและเปลี่ยนแปลงกฎเกณฑ์ได้ ราวกับว่าพุทธศาสนามิได้มาจากดาวพระศุกร์ แต่บังเกิดขึ้นมาใช้เฉพาะดินแดนแห่งนี้เท่านั้น จนไม่สามารถนำเอาคำจำกัดความใดๆ ก็ตามของแนวคิดและความเชื่อทางพุทธศาสนาแบบสยามประเทศไปอธิบายและปรับใช้กับชนชาติอื่นได้ เพราะสิ่งศักดิ์สิทธิ์จะคุ้มครองเฉพาะอาณาบริเวณเขตนี้ รวมทั้งผู้ประพฤติปฏิบัติตามแนวทางจารีตนิยมและเชื่อฟังอย่างไม่ต้องสงสัย หรืออาจจะกล่าวอีกนัยหนึ่งก็คือ สยามประเทศได้สร้างสรรค์เปลือกนอกที่สวยงามขึ้นมาครอบแก่นแท้ของพุทธศาสนาไว้ ทั้งยังประดิษฐ์ประดอยถ้อยคำไว้ใช้สั่งสอนขัดเกลาสำหรับกลุ่มชนแห่งลุ่มน้ำเจ้าพระยาอีกด้วยในความเป็นจริงแล้ว พุทธศาสนาเป็นกฎธรรมชาติที่มีอยู่รอบตัวและสามารถพบเห็นได้ทุกเมื่อเชื่อวัน พบได้ทุกขณะจิต เข้าถึงและสัมผัสได้ เพราะจักรวาลแห่งนี้ได้สรรสร้างเอาไว้อย่างลงตัว มีความสมดุลที่ไม่สมบูรณ์ มีความเป็นวิทยาศาสตร์ที่สามารถพิสูจน์ได้ รวมทั้งเป็นจริงในทุกกรณี โดยที่ไม่มีข้อยกเว้น ไม่ว่าจะเป็นกลุ่มบุคคลใดบุคคลหนึ่งเมื่อใดก็ตามที่คนทั่วไปถูกฝึกฝนให้คิดตรึกตรองและตั้งคำถามพร้อมทั้งค้นหาคำตอบ รวมถึงท้าทายความคิด ความเชื่อเก่าๆ คนเหล่านั้นก็จะได้ค้นพบกับอิสรภาพทางปัญญา และในที่สุดสามารถผุดพ้นขึ้นเหนือน้ำได้เพื่อรอรับแสงแดดแห่งรุ่งอรุณในยามเช้าเมื่อใดก็ตามที่คนทั่วไปเริ่มทดลองเดินบนเส้นทางใหม่ๆ ก็จะค้นพบเส้นทางอื่นที่สามารถไปถึงจุดหมายปลายทางเดียวกันได้ ซึ่งอาจจะเป็นเส้นทางที่ใช้เวลาน้อยกว่าและเป็นประโยชน์ต่อคนส่วนรวมมากกว่าด้วย และถึงแม้เส้นทางนั้นจะพบเจออุปสรรคมากมาย แต่ก็จะให้บทเรียนและประสบการณ์ในการค้นหาเส้นทางเดินใหม่ต่อไปได้และเมื่อใดก็ตามที่คนทั่วไปเข้าใจหลักการและกฎธรรมชาติแล้ว ก็จะค้นพบสัจจะแห่งธรรม เพราะธรรมะ คือ ธรรมชาติ และเมื่อเข้าใจธรรมชาติแล้ว ท้ายที่สุดก็จะเข้าถึงแก่นแท้แห่งธรรมะ นั่นคือ ความเสมอภาคและภราดรภาพ อันจะนำมาซึ่งสังคมแห่งสันติและผาสุก เพราะกฎธรรมชาติมีเพียงมาตรฐานเดียวที่ไม่เลือกปฏิบัติ ไม่มีข้อยกเว้น และแล้วประชาธิปไตยก็จะอยู่ในกระแสลมที่พัดผ่านหมู่คนทุกชนชั้นซึ่งสามารถสัมผัส รับรู้ ได้ถึงกลิ่นอายแห่งเสรีภาพและความเท่าเทียมกัน เพราะประชาธิปไตยนั้นมีอยู่แล้วบนโลกใบนี้,ประชาธิปไตยคืออะไร ได้มาจากไหน เกิดขึ้นเมื่อไหร่ มีที่มาอย่างไร ทำไมต้องมาจากชาติตะวันตก พุทธศาสนาคืออะไร ได้มาจากไหน เกิดขึ้นเมื่อไหร่ มีที่มาอย่างไร ทำไมเหมาะสมเฉพาะสยามประเทศ,"การเมือง,วัฒนธรรม","ประชาธิปไตย,พสิษฐ์ ไชยวัฒน์,พุทธศาสนา,ศาสนา",https://prachatai.com/journal/2014/10/55819
154,ใครคือ ชาร์ลี? - เสรีภาพในการแสดงความคิดเห็น กับผลประโยชน์ของฝ่ายขวาในสังคมตะวันตก,ความรุนแรงที่เกิดขึ้นในฝรั่งเศส กรณี Charlie Hebdo นั้น เป็นเหตุการณ์ที่สร้างข้อโต้แย้ง เกี่ยวกับวัฒนธรรมการแสดงความคิดเห็นอย่างเสรีของตะวันตก ไม่แพ้กรณี หนังสั้นอื้อฉาว Innocence of Muslim ที่มีเนื้อหาหมิ่นนบีมูฮัมหมัด ศาสดาของศาสนาอิสลาม จนกระทั่งก่อให้เกิดโศกนาฏกรรม การสังหารหมู่นักการฑูตสหรัฐอเมริกา ๔ คนในประเทศลิเบีย ในวันครบรอบ 9/11 เมื่อ ปี 2012 อีกทั้งผู้นำมุสลิมในหลายประเทศก็ประกาศ fatwa ให้ชาวมุสลิมตามสังหารนักแสดงที่มีส่วนร่วมในหนังสั้นดังกล่าวทุกคน ซึ่งทำให้นักการเมืองสหรัฐฯ เช่น นางฮิลลารี คลินตัน และ ประธานาธิบดี บารัค โอบามา ออกมาประนามการโจมตี และเนื้อหาของวิดีโอ แต่กลับปฏิเสธที่จะกดดันให้ กูเกิ้ล ซึ่งเป็นเจ้าของ YouTube เอาวิดีโออื้อฉาวนั้นออก ปล่อยให้ Cyndy Lee Garcia นักแสดงประกอบสาวที่ไม่รู้เนื้อหาหมิ่นเหม่ของหนังสั้น ต้องใช้กฎหมายลิขสิทธิ์ (ของนักแสดง) กดดันให้ YouTube เลิกเผยแพร่วิดีโอดังกล่าว ซึ่งก็ยังเป็นคดีอยู่ในชั้นอุทธรณ์มาจนปัจจุบัน โดยชนชั้นนำในสหรัฐ เช่น นักกฎหมายลิขสิทธิ์ และนักวิชาการต่างๆ ก็ไม่ได้สนใจ หรือแสดงความเห็นใจจะช่วยเหลือ ต่อคดีของนางการ์เซียแต่อย่างใดในขณะที่ทุกคนดูจะเห็นพ้องว่า เสรีภาพในการแสดงความคิดเห็นตามรัฐธรรมนูญ มีความสำคัญเหนือ ความปลอดภัยในชีวิตและทรัพย์สิน (รวมทั้งสิทธิตามกฎหมายลิขสิทธิ์) ของนักแสดงตัวเล็กๆอย่างการ์เซียแต่กลับไม่มีปรากฎการณ์ Je Suit Charlie ออกมาเป็นวาระดราม่าแห่งชาติ เหมือนกับกรณีของฝรั่งเศส ที่คนจำนวนมากส่วนหนึ่ง ออกมาแสดงแนวร่วมยืนหยัดเพื่อเสรีภาพการแสดงความคิดเห็น (และไว้อาลัยผู้ตาย) ในขณะที่คนอีกส่วนก็ตั้งคำถามกับขอบเขตของเสรีภาพในการย่ำยีลัทธิความเชื่อของผู้อื่นคำตอบก็คือ อาจจะไม่ใช่ และในการที่เราจะเข้าใจการเมืองและเสรีภาพทางความคิดของสังคมตะวันตก เราต้องเข้าใจว่าเสรีภาพในทางความคิด ไม่ใช่แค่สิทธิที่ถูกผลักดันโดยเฉพาะนักเคลื่อนไหวฝ่ายซ้าย หรือฝ่ายหัวก้าวหน้าเท่านั้น แต่ฝ่ายขวา หรือฝ่ายอนุรักษ์นิยมเองก็ มีส่วนได้เสียที่จะผลักดัน ให้เสรีภาพในการแสดงความคิดเห็นมีความเข้มแข็ง เพื่อประโยชน์ทางการเมืองของตนเช่นกันตลอดประวัติศาสตร์ของอเมริกา (และในยุโรปเอง) เสรีภาพทางความคิด สามารถทำให้ฝ่ายขวาสามารถที่จะดูหมิ่น เหยียดหยาม หรือเลือกปฏิบัติต่อคนกลุ่มน้อยได้ ในสังคมตะวันตกซึ่งมีผู้อพยบเป็นจำนวนมาก โดยเฉพาะอเมริกา ความสามารถของฝ่ายอนุรักษ์นิยม ที่จะพูดหมิ่น เสียดสี รังควาน ทั้งในเรื่อง สีผิว เชื้อชาติและศาสนาของคนกลุ่มน้อย (เช่นยิว หรือคนดำ) มีความสำคัญในทางการเมืองมาตลอด และได้รับการปกป้องจากศาลและรัฐธรรมนูญโดยเข้มแข็ง ทำให้ในแง่หนึ่ง เสรีภาพการแสดงความคิดเห็นของสังคมตะวันตก เป็นเสมือน reaction หรือปฏิกริยา ของฝ่ายขวาต่อหลักสิทธิมนุษยชน และ civil rights สมัยใหม่ ที่พัฒนาขึ้นหลังสงครามโลก และห้ามการเหยียด หรือเลือกปฏิบัติกับคนกลุ่มน้อยไม่ว่าทางเชื้อชาติ หรือความเชื่อ เป็นอาวุธทางการเมืองของชนผิวขาวส่วนมากในสังคมซึ่งถ้าจะมีข้อแตกต่างระหว่างสองซีกแอตแลนติก ก็คงจะเป็นการที่ประเทศใหญ่ๆในยุโรป (ยกเว้นรัสเซีย) ตกอยู่ในสภาวะที่ต้องรับผิดชอบต่ออาชญากรรมที่ทำต่อชาวยิวเป็นพิเศษ ทำให้เสรีภาพการแสดงออกของฝ่ายขวาไม่แข็งแรง เนื่องจากการเมืองในประเทศถูกกลุ่มล๊อบบี้ยิว เช่น LICRA หรือ CRIF กดดันให้มีการออกกฎหมายที่รุนแรง เพื่อลงโทษการหมิ่นยิว แสดงความคิดเห็นเป็นปฏิปักษ์ต่อยิว (ในทุกๆด้านไม่เฉพาะเรื่องเชื้อชาติ) หรือตั้งคำถามเกี่ยวกับโศกนาฏกรรมของยิว จนฝ่ายขวาแทบไม่สามารถกระดิกตัวได้ ดังที่ Marine Le Pen ผู้นำพรรค National Front ของฝรั่งเศสพูดตอบโต้กับนักข่าว BBC ไว้อย่างเปิดเผยในประเด็นนี้ (ดูนาทีที่ 4 เป็นต้นไป)ซึ่งถ้าเทียบกับอเมริกาแล้ว สิทธิตามรัฐธรรมนูญว่าด้วยการแสดงความคิดเห็น (First Amendment) ของอมเริกามีกำลังมาก ไม่เปิดช่องให้มีกฎหมายลงโทษทางความคิดได้อย่างในกรณีฝรั่งเศส หรือเยอรมันนี ทำให้ชนกลุ่มน้อยในอเมริกามีฐานะ (ที่จะถูกหมิ่นได้) ตามกฎหมายเท่าๆกัน แต่สำหรับชาวยิวที่มีกำลังทรัพย์ และอำนาจการเมืองมากหน่อย ก็มีกลุ่มล๊อบบี้ยิวอย่าง ADL (Anti-Defamation League) ออกปฏิบัติการใช้กฎหมายหมิ่นประมาทประเภทต่างๆเข้าตอบโต้ การแสดงความคิดเห็นในทางที่ต่อต้านยิว หรืออิสราเอล แต่ทั้งนี้ทั้งนั้น เราอาจกล่าวได้ว่าชนผิวขาวที่เป็นอนุรักษ์นิยม/ชาตินิยมฝ่ายขวา ในอเมริกาก็ยังมีพื้นที่หายใจมากกว่า คนกลุ่มเดียวกันในยุโรปEugene Volokh ศาตราจารย์ทางกฎหมายชื่อดังของอเมริกา ให้ความคิดเห็นว่า การมีกฎหมายหมิ่น แบบครึ่งๆกลางๆสไตล์ยุโรป ที่ปกป้องชนกลุ่มน้อยบางกลุ่ม (เช่นยิว) ในขณะที่คนกลุ่มน้อยอีกกลุ่ม ถูกเล่นหัวได้ตามใจชอบ ก่อให้เกิดปรากฎการณ์ Censorship Envy ซึ่งนำไปสู่การเผชิญหน้ากัน ระหว่างฝ่ายอนุรักษ์นิยม/ชาตินิยมข้างมาก กับคนกลุ่มน้อยอย่างชาวมุสลิม ซึ่งไม่พอใจการปฏิบัติแบบสองมาตรฐาน ซึ่งทฤษฎีของ Volokh ออกจะเอื้อไปในทางให้ฝ่ายขวา หรือฝ่ายอนุรักษ์นิยมพ่นพิษตามใจชอบได้อย่างชัดเจน … แต่เหตุผลของ Volokh ก็ม่ความเป็นจริงไม่น้อยเพราะ ว่าหลังจากเหตุการณ์ความรุนแรง Charlie Hebdo เกิดขึ้นแล้ว กลุ่มฝ่ายขวาจัดต่างๆในยุโรป รวมทั้ง Pegida กลุ่มต่อต้านมุสลิมในเยอรมัน ออกมารวมตัวกันทันที เพื่อแสดงพลังภายใต้สโลแกน PEGIDA = CHARLIE ทำให้น่าคิดเป็นอย่างยิ่งว่า Charlie จริงๆแล้วเป็นมันใครกันแน่การรวมตัวกันเดินขบวนในปารีส เมื่อวันอาทิตย์ที่ 12 มกราคมที่ผ่านมา แม้เบื้องหน้า จะมีนัยยะเป็นการปกป้องเสรีภาพในการแสดงออก แต่เบื้องหลังมีความสลับซับซ้อน ซึ่งฝ่ายที่มีส่วนได้เสียทุกฝ่าย ไม่พลาดโอกาสที่จะมามีส่วนร่วม รวมทั้งนาย เบนจามิน เนตานยาฮู นายกรัฐมนตรีอิสราเอล ที่ก็มา party crash กับเขาด้วย ทั้งๆที่ นาย ฟร็องซัว ออลองด์ ประธานาธิบดีฝรั่งเศสขอร้องไม่ให้มา เพราะยุโรปกำลังมีความสัมพันธ์ง่อนแง่นกับอิสราเอลจาก ความรุนแรงในปาเลสไตน์ช่วงซัมเมอร์ปีที่แล้ว ซึ่งเชื่อกันว่าการปรากฎตัวของผู้นำอิสราเอล ก็เพื่อเป็นการ ย้ำเตือน ไม่ให้ฝรั่งเศสและยุโรปที่กำลังฮึกเหิม ออกนอกลู่นอกทางในท่าที เรื่องการจำกัดการแสดงความคิดเห็นในประเด็นที่เกี่ยวกับยิวนั่นเอง http://en.wikipedia.org/wiki/Garcia_v._Google_Inc. ดูเอกสารแสดงความคิดเห็นของนักวิชาการในฐานะ amicus curia ได้ที่ http://www.ca9.uscourts.gov/content/view.php?pk_id=0000000725 Eugene Volokh Censorship Envy Volokh Conspiracy (Jan. 16 2015) Barak Ravid Hollande asked Netanyahu not to attend Paris memorial march , ความรุนแรงที่เกิดขึ้นในฝรั่งเศส กรณี Charlie Hebdo นั้น เป็นเหตุการณ์ที่สร้างข้อโต้แย้ง เกี่ยวกับวัฒนธรรมการแสดงความคิดเห็นอย่างเสรีของตะวันตก ไม่แพ้กรณี หนังสั้นอื้อฉาว Innocence of Muslim,"การเมือง,ต่างประเทศ,การศึกษา","Man Methaya,ความรุนแรงทางการเมือง,ชาร์ลี เอบโด,สหรัฐอเมริกา",https://prachatai.com/journal/2015/01/57498
487,ไอดอล กับ อีเดียต ต้องใช้ให้ตรงความจริง,"เมื่อวานนี้ผมเขียนถึงปรากฏการณ์ที่คนแก่อย่างผมไม่ค่อยเคยพบเคยเห็นเท่าไรนัก ที่มีผู้คนหลายพันคนไปนั่งเข้าคิวยาวเหยียดข้ามคืนที่หน้าห้างเดอะมอลล์ บางกะปิ,นึกว่าไปรออะไรกัน เขาจะมีสินค้าราคาถูกลดกระหน่ำอะไรมาขายหรืออย่างไร? ผู้คนถึงได้รอกันล้นหลามขนาดนั้น,ปรากฏว่า ไม่ใช่ครับหนุ่มๆสาวๆจำนวนมากมายเหล่านี้มาเข้าคิวรอเพื่อจะให้ได้สิทธิเป็นคนแรกๆในการจับมือนักร้องนักเต้นวัยรุ่นวง BNK 48 เจ้าของเพลง คุกกี้เสี่ยงทาย ที่พวกเขาชื่นชม,คนแก่ที่เคยเข้าคิวข้ามคืนเหมือนกันเมื่อ 30-40 ปีก่อนอย่างผมเพราะอยากได้เลขหมายโทรศัพท์ไว้ใช้ที่บ้าน ก็เลยต้องนำมาบันทึกเอาไว้ พร้อมกับฝากความคิดความเห็นตามสไตล์ของผมไป 2-3 ข้อ,วันนี้ขออนุญาตเขียนต่ออีกนิดนะครับ เพราะเมื่อวานผมใช้คำฮิตคำหนึ่งที่ใช้กันเยอะในยุคนี้ ในการบรรยายความสำเร็จของนักร้องสาววงนี้ นั่นก็คือคำว่า ไอดอล ที่มาจากภาษาอังกฤษว่า Idol ที่ผมเอ่ยถึง 2-3 หนในคอลัมน์,ในพจนานุกรมฉบับกะทัดรัดรวมศัพท์ 40,000 คำ ของ ซีเอ็ด ที่ผมชอบใช้เพราะพกพาสะดวก ให้คำจำกัดความเอาไว้ว่า,Idol n. บุคคลหรือสิ่งที่มีผู้คนมานิยมนับถือ, เทวรูป, วัตถุบูชา แต่ถ้าเป็นคุณศัพท์ หรือ adj. จะใช้คำว่า Idolatrous หมายถึง หลงใหล และเกี่ยวกับการบูชา,แสดงว่าคำคำนี้น่าจะมีความหมายไปในทางที่ดี คนที่ได้รับการยกย่องให้เป็น Idol ควรจะเป็นคนดีพอสมควร เพราะในภาษาอังกฤษบางครั้งเขาก็ใช้กับเทวรูป หรือวัตถุบูชา เอาด้วยซ้ำ,ดังนั้น ที่เมื่อวานผมเขียนว่าสาวๆ BNK 48 เป็น ไอดอล ของหนุ่มสาวจำนวนมาก เพราะสมาชิกวงนี้มีประวัติเรียนเด่น เต้นดี ร้องเพลงดี เป็นดาวมหาวิทยาลัยทุกคนจึงน่าจะเป็นการหยิบมาใช้ที่ถูกต้อง,เพราะคนจะเป็นไอดอลจะต้องมีความดีงามอะไรอยู่บ้างในตัว เพื่อให้คนอื่นๆจำเป็นแบบอย่าง อย่างที่ว่า,การเต้นกินรำกินในยุคนี้ ถือเป็นอาชีพที่มีเกียรติอาชีพหนึ่ง การที่เด็กสาวๆเหล่านี้มาร้องมาเต้น แต่ก็ยังเรียนหนังสือด้วย แถมบางคนยังเรียนเก่งอีกต่างหาก จึงถือได้ว่าเป็นแบบอย่าง หรือไอดอลอย่างแท้จริง,เขียนถึงคำว่าไอดอลมาถึงตรงนี้ ผมก็นึกขึ้นมาได้ว่า เมื่อไม่นานมานี้เอง ได้มีการรณรงค์ในโซเชียลมีเดีย ขอให้มีการใช้คำว่าไอดอลให้ถูกต้องสำหรับการยกย่องคนบางกลุ่มในสื่อออนไลน์,เพราะมีการไปเขียนเป็นเชิงยกย่องให้บุคคลบางคนเป็น Net Idol ทั้งๆที่มิได้กระทำความดีความงามแต่อย่างใดเลย,เพียงแค่ออกมาทำตัวให้ดัง แล้วก็สร้างกระแสโน่นนี่ให้คนรู้จักเข้าหน่อยก็เป็น Net Idol กันหมดแล้ว,จึงเกิดการรณรงค์ให้เข้าใจคำว่า Idol ควบคู่ไปกับคำว่า Idiot (ซึ่งคำหลังนี้อ่านว่า อีเดียต) ที่พจนานุกรมเล่มเดียวกันนี้ให้คำจำกัดความสั้นๆว่า n. คนที่โง่หรือเซ่อ เพียง 2 คำเท่านั้น,แต่พจนานุกรมเล่มอื่นๆมักขยายความกว้างกว่านี้ ใช้คำว่า ทึ่ม คำว่า ปัญญาอ่อน และคำว่า บ้องตื้น ก็ยังมี,ผมจำรายละเอียดทั้งหมดไม่ได้ เพราะผ่านตามานานแล้วละ แต่จำประเด็นของการรณรงค์ได้เป็นอย่างดีว่า ต่อไปนี้ใครอยากทำตัวโฉ่งฉ่าง เด่นดังในโลกออนไลน์ให้แยกแยะให้ดีเสียก่อนว่าดังแบบไหน,ถ้าดังในทางที่ดี เด็กๆหรือใครก็ตามเอาเยี่ยงเอาอย่างแล้วไม่เสียหาย มีแต่จะเป็นคุณประโยชน์ ทำให้เด็กๆหรือผู้ตามได้รับประโยชน์ในทางที่ดี ค่อยยกให้เป็น Net Idol เขียนชื่นชมให้เต็มที่,แต่ถ้าดังในทางเสียหาย สังคมเอาอย่างแล้วก็จะเสียหาย ก็ให้เรียกเสียว่า Net Idiot หรือเจ้าโง่ เจ้าทึ่มแห่งโลกออนไลน์ซะเลย,ผมเห็นด้วยกับการรณรงค์เรื่องนี้ครับ และฝากให้ช่วยรณรงค์อย่างกว้างขวางต่อไปด้วย,พอดีเมื่อวานมีข่าวเครื่องสำอางตุ๋นประชาชน ไม่มี อย. ไม่ผ่าน อย. แต่บอกว่าผ่าน แถมให้ ดารา บ้าง ให้ เน็ตไอดอล บ้าง ไปรีวิว ไปเป็นพรีเซ็นเตอร์ แลกกับเงินครั้งละ 50,000 บาท,เน็ตไอดอล (ที่เรียกกันเอง) คนไหนไปช่วยรีวิวให้เครื่องสำอางยี่ห้อนี้นี่แหละ น่าจะเหมาะกับคำว่า เน็ต อีเดียต มากที่สุดเพราะ อีเดียต จริงๆ เห็นแก่เงินลูกเดียว ไม่สอบถามหาข้อเท็จจริงเลยว่าผ่าน อย.แล้วหรือยัง,ซูม",แสดงว่าคำคำนี้น่าจะมีความหมายไปในทางที่ดี คนที่ได้รับการยกย่องให้เป็น Idol ควรจะเป็นคนดีพอสมควร ,,"ไอดอล,อีเดียต,เน็ตไอดอล,เหะหะพาที,ซูม",https://www.thairath.co.th/newspaper/columns/1264689
9099,คนไทยจากอู่ฮั่น บินถึงไทยแล้ว กักตัว 14 วัน ตามแผนรับมือ ไวรัสโคโรนา ,กลุ่มคนไทยจากอู่ฮั่น บินถึงไทยกลางดึก ลงสนามบินอู่ตะเภาแล้ว จนท.เตรียมปฏิบัติตามขั้นตอน ป้องกันไวรัสโคโรนา อย่างเคร่งครัด ก่อนนำไปกักตัว 14 วัน ที่บ้านพักรับรอง ฐานทัพเรือสัตหีบ จ.ชลบุรี ตามแผนวันที่ 4 ก.พ. ผู้สื่อข่าวรายงานว่า ศูนย์ IC กระทรวงสาธารณสุข รายงานตัวเลขอย่างเป็นทางการของกลุ่มคนไทย และจนท.ที่เดินทางกลับจากเมืองอู่ฮั่น สาธารณรัฐประชาชนจีน ว่า มีผู้โดยสาร 141 คน จ้าหน้าที่บนเครื่องบิน 16 คน ประกอบด้วย นักบิน 2 นาย จนท.ช่าง 1 นาย จนท.กรมควบคุมโรค 7 คน จนท.กงสุล 2 คน และลูกเรือพนักงานต้อนรับอีก 4รวมมีคนอยู่บนเครื่อง ทั้งสิ้น 157 คน โดยเครื่องบินโดยสารแบบแอร์บัส เอ320นีโอ ของ สายการบินแอร์เอเชีย เที่ยวบินที่ FD571 เดินทางถึงสนามบินอู่ตะเภาแล้ว เมื่อเวลา 20.30 น.ทั้งนี้ เจ้าหน้าที่จากกองทัพเรือ และเจ้าหน้าที่กระทรวงสาธารณสุข เตรียมนำตัวผู้โดยสารคนไทยที่กลับจากเมืองอู่ฮั่น ไปกักตัวตามขั้นตอนที่กำหนด เป็นเวลา 14 วัน ณ บ้านพักรับรอง ภายในฐานทัพ สัตหีบ จ.ชลบุรี ทันทีโดยส่วนบริเวณอาคารกิจการอาคารรับรองสัตหีบ สวัสดิการอาคารรับรองกองทัพเรือ ซึ่งเป็นศูนย์เฝ้าระวังและติดตาม คนไทยที่ผ่านการคัดกรองเรียบร้อยและตรวจสุขภาพจากโรงพยาบาลสมเด็จพระนางเจ้าสิริกิติ์ กรมแพทย์ทหารเรือ ก่อนส่งตัวเข้าพักภายในอาคารรับรอง ฐานทัพเรือสัตหีบ โดยใช้อาคาร 3 ถึงอาคาร 7 ซึ่งเป็นพื้นที่ควบคุมเพื่อรองรับคนไทย และจะต้องเฝ้าระวังติดตามอาการเป็นเวลา 14 วัน สำหรับอาคาร 1 และอาคาร 2 เตรียมไว้สำหรับรองรับแพทย์ เจ้าหน้าที่ และญาติผู้อพยพคนไทยที่เดินทางกลับจากเมือง อู่ฮั่น สาธารณรัฐประชาชนจีน โดยได้มีการก่อสร้างแนวรั้ว สังกะสี ล้อมโดยบริเวณพื้นที่ควบคุม ทำรั้วสูง 2 เมตร และปิดทึบถึง 3 ชั้น ระยะห่างจากตัวอาคารประมาณ 100 เมตร พร้อมทั้งมีเจ้าหน้าที่ทหารเรือ ยืนเฝ้าทุกจุดรอบบริเวณ เพื่อกั้นอาณาเขตของเจ้าหน้าที่เพื่อป้องกันไม่ให้บุคคลภายนอกเข้าออกโดยเด็ดขาดสำหรับที่สโมสรสัญญาบัตร โรงพยาบาลอาภากรเกียรติวงศ์ ฐานทัพเรือสัตหีบ ที่ห่างจากที่ อาคารกิจการอาคารรับรองสัตหีบ ที่ใช้เป็นที่พัก คนไทยที่เดินทางกลับจากเมือง อู่ฮั่น ไปประมาณ 1 กิโลเมตร ได้ถูกจัดตั้งเป็นศูนย์บัญชาการเหตุการณ์ การนำคนไทยกลับสู่มาตุภูมิ กรณีไวรัสโคโรนาสายพันธุ์ใหม่ ระหว่างวันที่ 4-28 ก.พ.63 โดยภายในจะเป็นสถานที่เยี่ยมญาติ โดยใช้ระบบพูดคุยผ่านวิดีโอคอนเฟอเรนซ์ ซึ่งจัดไว้ให้ญาติติดต่อกับผู้อพยพ ห้องแถลงข่าว และห้องสื่อมวลชน โดยจะมีการแถลงข่าววันละ 2 เวลาคือ 10.00 น.และ 19.00 น. ของทุกวันล่าสุด 20.55 น. มีรายงานว่า คนไทยไม่ได้กลับมา 3 คน โดย 2 คนมีไข้ อีก 1 คนวีซ่าขาด 1 เดือน เหลือที่มากับเครื่อง138 คน.,กลุ่มคนไทยจากอู่ฮั่น บินถึงไทยกลางดึก ลงสนามบินอู่ตะเภาแล้ว จนท.เตรียมปฏิบัติตามขั้นตอน ป้องกันไวรัสโคโรนา อย่างเคร่งครัด ก่อนนำไปกักตัว 14 วัน ที่บ้านพักรับรอง ฐานทัพเรือสัตหีบ จ.ชลบุรี ,"ข่าว,ทั่วไทย","ไวรัสโคโรน่า,ไวรัสโคโรน่า 2019,ไวรัสโคโรนาสายพันธุ์ใหม่,บ้านพักกองทัพเรือ,กักตัว 14 วัน,ฐานทัพเรือสัตหีบ,ไฮไลต์ไวรัสโคโรน่า,ข่าวทั่วไป",https://www.thairath.co.th/news/local/east/1763990
479,เฟ้นทารก 19 คน เกิด 2 แผ่นดิน,"สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงบำเพ็ญพระราชกุศลทักษิณานุปทาน เนื่องในวันคล้ายวันพระราชสมภพ พระบาทสมเด็จพระปรมินทรมหาภูมิพลอดุลยเดช 5 ธ.ค.59 เป็นวันที่สอง โดยมี พระพรหมมุนี วัดราชบพิธฯ ถวายพระธรรมเทศนาเรื่อง ความกตัญญู ยกพระราชดำรัสในหลวงรัชกาลที่ 9 ที่ต้องตอบแทนความรักของประชาชนด้วยการกระทำมากกว่าคำพูด ขณะที่ผู้อาศัยพระบรมโพธิสมภารเป็นที่พึ่ง พึงตั้งตนไว้ในที่ กตัญญูกตเวที ต่อพระองค์ผู้ทรงเป็น บุพการี ด้วยการสืบสานพระบรมราชปณิธาน ด้านกรมศิลปากรเตรียมรับมอบไม้จันทน์หอมแปรรูปจากกรมอุทยานฯ 20 ธ.ค.นี้ จากนั้น 26 ธ.ค. พราหมณ์ประกอบพิธีตรึงหมุดกำหนดจุดกึ่งกลางจัดสร้างพระเมรุมาศ ณ ท้องสนามหลวง,ผ่านพ้นวันที่ประชาชนคนไทยทั่วหล้า ทั้งในประเทศและต่างประเทศ ได้ร่วมแสดงออกถึงความ จงรักภักดี และน้อมรำลึกถึงพระมหากรุณาธิคุณที่ พระบาทสมเด็จพระปรมินทรมหาภูมิพลอดุลยเดช ทรงมีต่อปวงราษฎรมาอย่างยาวนาน เนื่องในวัน พระราชสมภพ 5 ธันวาคม 2559 พร้อมทั้งตั้งมั่น จะร่วมสืบสานพระราชปณิธานขององค์พระมหากษัตริย์ ผู้เป็นที่รักยิ่งไปตราบนานเท่านาน,โดยเมื่อวันที่ 6 ธ.ค. ซึ่งเป็นวันที่สองในการพระราชพิธีทรงบำเพ็ญพระราชกุศลทักษิณานุปทาน เนื่องในวันพระราชสมภพพระบาทสมเด็จพระปรมินทร มหาภูมิพลอดุลยเดช 5 ธ.ค.2559 เวลา 11.00 น. สมเด็จพระเจ้าอยู่หัวมหาวชิราลงกรณ บดินทรเทพย วรางกูร เสด็จพระราชดำเนินโดยรถยนต์พระที่นั่ง พร้อมด้วยพระเจ้าหลานเธอ พระองค์เจ้าพัชรกิติยาภา และพระเจ้าหลานเธอ พระองค์เจ้าสิริวัณณวรีนารีรัตน์ จากพระที่นั่งอัมพรสถาน พระราชวังดุสิต ไปยัง พระที่นั่งไพศาลทักษิณ ในพระบรมมหาราชวัง ทรงจุดธูปเทียนบูชาพระสยามเทวาธิราช จากนั้นเสด็จพระราชดำเนินออกไปยังพระที่นั่งอมรินทรวินิจฉัย โดยมีสมเด็จพระเทพรัตนราชสุดาฯ สยาม บรมราชกุมารี พร้อมด้วยพระบรมวงศานุวงศ์ และ ข้าราชการชั้นผู้ใหญ่เฝ้ารับเสด็จ ซึ่งภายหลังทรงประกอบพิธีทางศาสนาแล้ว พระพรหมมุนี (อคฺคชิโน) วัดราชบพิธสถิตมหาสีมาราม ขึ้นนั่งบนธรรมาสน์ ถวายพระธรรมเทศนา,ทั้งนี้ พระพรหมมุนี (อคฺคชิโน) วัดราชบพิธสถิตมหาสีมาราม ถวายศีลและถวายพระธรรมเทศนา กตัญญูกตเวทิตาคาถา ถวายวิสัชนา ใจความว่า โดยปรกติทุกปีเป็นระยะเวลาเนิ่นนานร่วม 7 ทศวรรษ ทุกวันที่ 5 ธันวาคม ย่อมเป็นวันอุดมมงคลที่อาณาประชาราษฎร์ทุกถ้วนหน้าต่างพากันโสมนัสยินดีด้วยเป็นมงคลดิถีเฉลิมพระชนมพรรษา จัดว่าเป็นวันชาติไทย ครั้นสมเด็จบรมบพิตร พระบาทสมเด็จพระปรมินทรมหาภูมิพลอดุลยเดช เสด็จสวรรคตล่วงลับไป ย่อมยังให้เกิดความว้าเหว่โศกาดูรพูนเทวษ เพราะเหตุทรงเป็นดั่งบิดาถนอมเลี้ยงบุตร สมควรแห่งการสักการบูชาของชนทุกชั้น พระบาทสมเด็จพระปรมินทรมหาภูมิพลอดุลยเดช เสด็จพระราชสมภพมายังโลกนี้เมื่อ 89 ปีก่อน เพื่อยังความเกษมสุขแก่มหาชนนิกรให้บังเกิด ทรงรับพระราชภาระในพระราชสถานะประมุขแห่งพระบรมราชจักรีวงศ์ และแห่งราชอาณาจักรไทย ไว้ด้วยกำลังแห่งพระราชกุศลธรรมที่ทรงดำรงมั่นเป็นปรกติวัตรแห่งพระราชจริยา คือ ความกตัญญูกตเวที พระบาทสมเด็จพระปรมินทรธรรมิกมหาราชาธิราชเจ้าพระผู้เสด็จสวรรคต ล่วงไป ทรงถึงพร้อมด้วยพระบุพเพกตปุญญตายิ่งใหญ่ ทรงสำนึกหน้าที่ของคนไทย และความเป็นเจ้านายในพระบรมราชจักรีวงศ์ต้องทรงอุทิศพละกำลังทั้งหมดที่มีเพื่อประชาชนชาวไทยเป็นที่สุด ดังที่สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ทรงพระปรารภไว้ว่า ในครอบครัวของเรา ความรับผิดชอบเป็นของที่ไม่ต้องคิด เป็นธรรมชาติ สิ่งที่สอนกันอันดับแรกคือ เราจะทำอะไรให้เมืองไทย,พระพรหมมุนีกล่าวอีกว่า สมเด็จพระนางเจ้าสิริกิติ์ พระบรมราชินีนาถ ในพระบาทสมเด็จ พระเจ้าอยู่หัวรัชกาลที่ 9 มีพระราชดำรัสรับรองน้ำพระราชหฤทัยของสมเด็จพระราชสวามีไว้ว่า พระบาทสมเด็จพระเจ้าอยู่หัวทรงสอนตลอดมาว่า แผ่นดินนี้มีคุณ มีบุญคุณแก่ชีวิตของพวกเรามากมายนัก เพราะฉะนั้น ชีวิตที่เกิดขึ้นมานี้อย่าได้ว่างเปล่า จงตอบแทนให้รู้สึกตัวเสมอว่าเป็นหนี้บุญคุณแก่ชีวิตของพวกเรามากมายนัก เมื่อพระบาทสมเด็จ พระเจ้าอยู่หัวทรงบรมราชาภิเษก เมื่อพระชนมายุ 22 พรรษา ก็ได้ทรงเฉลิมพระมหาพิชัยมงกุฎต่อพระพักตร์พระสยามเทวาธิราชเจ้า แล้วก็ทรงกล่าวคำปฏิญาณว่าเราจะปกครองแผ่นดินโดยธรรมะ โดยยุติธรรม โดยที่พิจารณาอย่างละเอียดรอบคอบแล้วว่า ควรจะปฏิบัติตัวอย่างไร ในภาวะอย่างไรและบัดนี้ ข้าพเจ้าจึงได้เชื่อว่าที่ประชาชนแสดงความจงรักภักดีให้เห็นนั้นเป็นความจริงใจทั้งสิ้น อันนี้เป็นอันหนึ่งที่พระบาทสมเด็จพระเจ้าอยู่หัวรับสั่งว่า เราต้องตอบแทนความรักของประชาชนด้วยการกระทำมากกว่าคำพูด ทำทุกสิ่งทุกอย่างที่จะบำบัดความทุกข์ของเขา เพราะเขาเป็นหลักพึ่งพาของพระมหากษัตริย์ตลอดมา ประชาชนเป็นมิตรของพระมหากษัตริย์ มิตรนี่ให้ความหมายที่แท้จริงคือผู้ที่เอื้อเฟื้ออย่างกว้างขวาง คอยเอื้อเฟื้อเผื่อแผ่ ช่วยเหลืออย่างลึกซึ้งกว้างขวาง และพระมหากษัตริย์ก็ไม่เป็นภัยแก่ประชาชนทั้งพระองค์เอง ทั้งข้าพเจ้าและลูกที่เกิดมา เกิดมาในแวดวงความรักความดูแลของประชาชน ทรงย้ำว่า ลูกที่ดีจะต้องถือตามพ่อแม่ มีความกตัญญูกตเวทีต่อชาติบ้านเมือง,พระพรหมมุนีกล่าวอีกว่า พระบาทสมเด็จพระปรมินทรมหาภูมิพลอดุลยเดช ทรงครองแผ่นดินโดยธรรมเพื่อประโยชน์สุขแห่งมหาชนชาวสยาม สมตามพระปฐมบรมราชโองการอย่างสมบูรณ์ตลอดพระชนม์ชีพ ทรงมีทศพิธราชธรรมบริบูรณ์ครบถ้วนทั้งสิบประการ ไม่มีบกพร่อง ทรงแปรเปลี่ยนความมืดมนอนธการ ให้เป็นแสงสว่างเรืองรองของประชานิกรไทยสู่สังคมโลก สมดังพระพุทธภาษิตที่ว่า บัญฑิตผู้สมบูรณ์ด้วยศีลย่อมรุ่งเรืองเหมือนไฟสว่าง ในที่ทุกสถาน พระบรมวงศานุวงศ์ เสวกามาตย์ราชบริพาร สมณพราหมณจารย์ และอาณาประชาราษฎร์ผู้ได้อาศัยพระบรมโพธิสมภารเป็นที่พึ่งมาเนิ่นนาน จึงพึงตั้งตนไว้ในที่ กตัญญูกตเวที ต่อพระองค์ผู้ทรงเป็น บุพการี ด้วยการสืบสานพระบรมราชปณิธาน ให้ความกตัญญูรู้คุณในหัวใจของคนไทยทุกคน คุณธรรมความดี ความซื่อสัตย์สุจริต และความสมัครสมานสามัคคีหยั่งดำรงคงเป็นฐานราชอาณาจักรไทย มีสถาบันชาติ ศาสนา และพระมหากษัตริย์มั่นคงอยู่ตราบนิจนิรันดร,วันเดียวกัน ผู้สื่อข่าวรายงานว่า ทำเนียบรัฐบาลอัญเชิญพระบรมฉายาลักษณ์สมเด็จพระเจ้าอยู่หัวมหาวชิราลงกรณ บดินทรเทพยวรางกูร รัชกาลที่ 10 ขึ้นประดิษฐาน ณ ด้านหน้าตึกไทยคู่ฟ้า พร้อมประดับตราพระราชลัญจกรพระครุฑพ่าห์ เบื้องล่างพระบรมฉายาลักษณ์ เหนือข้อความ ทรงพระเจริญ พร้อมวางพานพุ่มเงินพานพุ่มทองเพื่อถวายราชสักการะ และได้อัญเชิญพระบรมฉายาลักษณ์พระบาทสมเด็จพระปรมินทรมหาภูมิพลอดุลยเดช รัชกาลที่ 9 เดิมที่ประดิษฐานหน้าตึกไทยคู่ฟ้า ไปประดิษฐาน ณ ด้านหน้าตึกสันติไมตรี พร้อมประดับพานพุ่มดอกไม้และเครื่องทองน้อยเป็นราชสักการะ ส่วนบริเวณรั้วกำแพงด้านหน้าตึกไทยคู่ฟ้า เจ้าหน้าที่กองงานสถานที่ ยานพาหนะและรักษาความปลอดภัย นำดอกดาวเรืองสีเหลือง สีประจำวันพระชลมวาร (วันจันทร์) หรือวันพระราชสมภพมาตกแต่ง พร้อมปรับภูมิทัศน์ตัดแต่งต้นไม้สนามหญ้าหน้าตึกไทยคู่ฟ้า สวนหย่อมหน้าตึกบัญชาการ 1 และตัดแต่งต้นมะขามริมคลองเปรมประชากร หน้าตึกไทยคู่ฟ้า,ต่อมา นพ.จักรธรรม ธรรมศักดิ์ เลขาธิการมูลนิธิโรงพยาบาลสมเด็จพระยุพราช (รพร.) เปิดเผยว่า รพร.ทั้ง 21 แห่งนับเป็นโรงพยาบาลของสมเด็จพระเจ้าอยู่หัวมหาวชิราลงกรณ บดินทรเทพยวรางกูร เนื่องจากรัฐบาลในปี 2519 ได้สร้างน้อมเกล้าฯถวายในหลวงรัชกาลที่ 10 และทรงมีพระมหากรุณาธิคุณ รับเป็นองค์นายกกิตติมศักดิ์ของมูลนิธิ รพร.โดยเสด็จฯ ยัง รพร.แต่ละแห่งอย่างน้อย 3 ครั้ง คือ วางศิลาฤกษ์ เปิดโรงพยาบาล และเยี่ยมโรงพยาบาลด้วยพระองค์เอง ซึ่งทางมูลนิธิฯสำนึกในพระมหากรุณาธิคุณ และเบื้องต้นจะหารือกับกระทรวงสาธารณสุขให้ รพร. ทั้ง 21 แห่ง จัดบริการแพทย์แผนไทย เบื้องต้นคาดว่าจะเริ่มที่ รพร.หล่มเก่า จ.เพชรบูรณ์ นอกจากนี้ จะทำหนังสือ รพร.4 ทศวรรษ 2 แผ่นดิน โดยมีภาพประวัติศาสตร์พระราชกรณียกิจ ซึ่งมีภาพหนึ่งที่ตนจำไม่เคยลืมเลย คือ ผอ.รพร.ฉวาง จ.นครศรีธรรมราชมาประชุมร่วมกับ ผอ.รพ.สมเด็จพระยุพราชอื่นๆ พอประชุมเสร็จก็แยกย้ายกันกลับ แต่ปรากฏว่า ผอ.รพ.สมเด็จพระยุพราชฉวาง ประสบอุบัติเหตุเสียชีวิต ซึ่งยังมีลูกเล็กต้องเลี้ยงดู ในหลวงรัชกาลที่ 10 ทรงมีพระมหากรุณาธิคุณทรงรับไว้ในพระราชานุเคราะห์ นอกจากนี้ คราวหนึ่งวันคล้าย วันพระราชสมภพ พระองค์พระราชทานข้าวสารให้ โรงพยาบาลแต่ละแห่งเพื่อให้ไปเลี้ยงประชาชนด้วย,นพ.จักรธรรมกล่าวอีกว่า ขณะนี้ได้หารือกับมูลนิธิฯว่าจะรวบรวมรายชื่อเด็กที่เกิด 9 ชั่วโมงสุดท้ายในรัชสมัยพระบาทสมเด็จพระปรมินทรมหาภูมิพลอดุลยเดช ในหลวงรัชกาลที่ 9 และเด็กที่เกิดใน 10 ชั่วโมงแรกของรัชสมัยสมเด็จพระเจ้าอยู่หัว มหาวชิราลงกรณ บดินทรเทพยวรางกูร ในหลวงรัชกาลที่ 10 แล้วประกาศให้เขารู้ว่าเป็นผู้ที่เกิดในช่วงรอยต่อ 2 แผ่นดิน จากนั้นจะดูแลสุขภาพและพัฒนาการของเด็กเหล่านี้ในช่วงก่อนวัยเรียนจนถึงเข้าเรียน ซึ่งขณะนี้อยู่ระหว่างการเขียนโครงการก่อนเสนอ ศ.ธานินทร์ กรัยวิเชียร ในฐานะประธานมูลนิธิ รพร.พิจารณาต่อไป เบื้องต้นจะเป็นการรวบรวมเด็กที่เกิดใน รพร.21 แห่งเท่านั้น เพราะเป็นโรงพยาบาลในการดูแลของมูลนิธิฯ,ขณะที่ในการพระราชพิธีบำเพ็ญพระราชกุศล พระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง ซึ่งดำเนินเป็นวันที่ห้าสิบสี่ เวลา 07.05 น. สมเด็จพระเทพรัตนราชสุดาฯ สยามบรมราชกุมารี ทรงเป็นประธานบำเพ็ญพระกุศลสวดพระอภิธรรมพระบรมศพพระบาทสมเด็จพระปรมินทรมหาภูมิพลอดุลยเดช และถวายภัตตาหารเช้าแด่พระพิธีธรรม 8 รูป จากวัดราชสิทธารามราชวรวิหาร และวัดอนงคารามวรวิหาร จำนวน 8 รูป และเวลา 16.30 น. พระเจ้าวรวงศ์เธอ พระองค์เจ้า โสมสวลี พระวรราชาทินัดดามาตุ เสด็จพร้อม พระเจ้าหลานเธอ พระองค์เจ้าสิริภาจุฑาภรณ์ พระเจ้าหลานเธอ พระองค์เจ้าอทิตยาทรกิติคุณ คุณพลอยไพลิน เจนเซน และคุณสิริกิติยา เจนเซน พระธิดาในทูลกระหม่อมหญิงอุบลรัตนราชกัญญา สิริวัฒนาพรรณวดี มาบำเพ็ญพระกุศลสดัปกรณ์พระพิธีธรรมวัดระฆังโฆสิตารามวรมหาวิหารและวัดสุทัศนเทพวรารามราชวรมหาวิหาร สวดพระอภิธรรมพระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท,สําหรับบรรยากาศการเข้าถวายสักการะพระบรมศพพระบาทสมเด็จพระปรมินทรมหาภูมิพลอดุลยเดช ในพระบรมมหาราชวัง ผู้สื่อข่าวรายงานว่า ประชาชนมาต่อคิวเพื่อเข้าถวายสักการะพระบรมศพตั้งแต่เช้ามืด โดยผู้ที่มาถวายสักการะพระบรมศพทุกคนยังคงอยู่ในความโศกเศร้าเสียใจ หลายคนกอดพระบรมฉายาลักษณ์ในหลวง ร.9 ไว้แนบอกตลอดเวลา ทั้งนี้ สำนักพระราชวังได้สรุปยอดรวมประชาชนที่เดินทางมาถวายสักการะพระบรมศพ เมื่อวันที่ 5 ธ.ค.ที่ผ่านมา มีทั้งสิ้น 42,884 คน รวม 36 วัน มี 1,280,359 คน และยอดเงินที่ประชาชนถวายเพื่อร่วมบำเพ็ญพระราชกุศล รวมทั้งสิ้น 3,606,306.25 บาท รวม 36 วัน เป็นเงินทั้งสิ้น 98,502,601 บาท,ด้านนุ้ย-สุจิรา อรุณพิพัฒน์ นางสาวไทยปี 2544 และพิธีกรชื่อดัง หนึ่งในผู้ที่เข้ากราบพระบรมศพ กล่าวว่า เดิมทีมาช่วยเป็นจิตอาสาที่สนามหลวงอยู่หลายครั้ง ยังไม่มีโอกาสได้มากราบพระบรมศพเพราะอยากให้คนอื่นที่อยู่ไกลได้เข้าไปกราบก่อน และเมื่อช่วงเช้ามาช่วยแจกอาหารให้ทีมแพทย์อาสาที่เต็นท์แพทยสภา พบว่าแถวคนรอคิวเบาบางลง ถือเป็นโอกาสดีเลยชวนคุณพ่อคุณแม่เข้าไปกราบพระบรมศพ ตนโชคดีที่เกิดมาได้เห็นพระองค์ประกอบพระราชกรณียกิจต่างๆ เพื่อปวงชนชาวไทย ได้เห็นพระจริยวัตรอันงดงาม รับฟังแนวคำสอนต่างๆ แล้วซึมเข้าไปอยู่ในตัวเรา ตลอดชีวิต แม้ยังไม่มีโอกาสได้ถวายงานรับใช้ แต่เคยมารอรับเสด็จตอนที่พระองค์ท่านเสด็จพระราชดำเนินมายังทุ่งมะขามหย่อง ซึ่งวันนั้นรู้สึกดีใจเป็นที่สุดเพราะให้ได้เห็นพระองค์ใกล้มาก เป็นภาพที่ประทับใจไว้ไม่รู้ลืม สำหรับตนยึดคำสอนการปิดทองหลังพระมาตั้งแต่เด็ก มีหลายสิ่งมากมายที่พระองค์ท่านทำเพื่อคนไทย แต่พวกเราเองก็ยังไม่รู้ เพราะท่านไม่ได้บอกใคร แม้มีบางคนนินทาหรือไม่เข้าใจ ท่านก็ไม่ตอบโต้ แต่ยังทรงงานอยู่ต่อไปตลอดพระชนม์ชีพ,ส่วนการรักษาความปลอดภัย ที่บริเวณประตูทางเข้าสนามหลวงและพระบรมมหาราชวังทั้ง 8 จุด เจ้าหน้าที่ตำรวจจาก สน.ต่างๆ คอยเข้มงวดกวดขันตรวจบัตรประชาชน เข้าเครื่องสแกนโลหะ รวมทั้งสัมภาระ และตรวจค้นร่างกายอย่างละเอียด หากตรวจพบวัตถุหรือสิ่งของมีคมก็จะถูกยึดไว้ ก่อนที่จะปล่อยให้เข้ามาภายในได้ ขณะที่บริเวณถนนราชดำเนินใน หน้าศาลฎีกา เจ้าหน้าที่ กทม.นำต้น กล้วยไม้ตระกูลหวายดอกสีขาว มาปรับแต่งภูมิทัศน์ตลอดเส้นทางไปจนถึงพระบรมมหาราชวัง สร้างความสดชื่นสวยงามให้กับประชาชนที่มารอเฝ้าฯรับเสด็จ ต่างพากันนำโทรศัพท์มือถือมาเก็บภาพไว้เป็นที่ระลึกด้วย,ต่อมานายอนันต์ ชูโชติ อธิบดีกรมศิลปากร เปิดเผยภายหลังการลงพื้นที่ท้องสนามหลวงติดตามความคืบหน้าการจัดสร้างพระเมรุมาศ งานพระราชพิธีถวายพระเพลิงพระบรมศพพระบาทสมเด็จพระ ปรมินทรมหาภูมิพลอดุลยเดช ว่า ตนและทีมงานได้ลงพื้นที่ท้องสนามหลวงฝั่งทิศใต้ เพื่อสำรวจพื้นที่สำหรับการจัดสร้างอาคารดำเนินงานเกี่ยวกับการจัดสร้างพระเมรุมาศ จำนวน 4 โรง ประกอบด้วย 1.โรงขยายแบบ 2.โรงจัดสร้างพระโกศจันทน์ 3.โรงหล่อประติมากรรมเทวดาและสัตว์หิมพานต์ และ 4.โรงทำสีเทวดาและสัตว์หิมพานต์ โดยกรมศิลปากรจะทำหนังสือถึง กทม.เพื่อขอใช้พื้นที่จัดสร้างอาคารให้แล้วเสร็จภายในเดือนธันวาคมนี้,อธิบดีกรมศิลปากรกล่าวอีกว่า ในวันที่ 26 ธ.ค.นี้ กรมศิลปากร จะลงพื้นที่ท้องสนามหลวงเพื่อประกอบพิธีตรึงหมุดกำหนดจุดกึ่งกลางการจัดสร้างพระเมรุมาศ โดยประสานงานไปยังเทวสถานโบสถ์พราหมณ์ในการประกอบพิธีตามแบบโบราณราชประเพณี โดยมี พล.อ.ธนะศักดิ์ ปฏิมาประกร รองนายกรัฐมนตรี เป็นประธาน คาดว่าจะมีการตรึงหมุด จำนวน 9 หมุด เริ่มจากการตรึงหมุดกึ่งกลางสำหรับการจัดสร้างพระเมรุมาศเป็นจุดแรก และเชื่อมโยงไปยังอาคารประกอบต่างๆ ทั้งนี้ การจัดสร้างพระเมรุมาศคาดว่าจะแล้วเสร็จภายในเดือนกันยายน 2560 นอกจากนี้ ยังได้รับรายงานจากสำนักช่างสิบหมู่ว่า กรมอุทยานแห่งชาติสัตว์ป่าและพันธุ์พืช ได้แปรรูปไม้จันทน์หอมเสร็จแล้ว และจะส่งมอบให้สำนักช่างสิบหมู่ กรมศิลปากร ในวันที่ 20 ธ.ค.นี้ โดยมีนายวีระ โรจนพจนรัตน์ รมว. วัฒนธรรม เป็นประธานในการรับมอบ,ในส่วนกิจกรรมเทิดพระเกียรติพระบาทสมเด็จ พระปรมินทรมหาภูมิพลอดุลยเดช ที่หน่วยงานต่างๆ ทั้งภาครัฐและเอกชน พร้อมใจจัดขึ้นนั้น ที่พิพิธภัณฑสถานแห่งชาติพระนคร กระทรวงวัฒนธรรม (วธ.) จัดเปิดงานนิทรรศการ ทรงสถิตในดวงใจไทยนิรันดร์ ชุดที่ 2 แสดงภาพชุดจากประชาชนทั่วประเทศ และจากช่างภาพมืออาชีพที่มีชื่อเสียงทั้งในประเทศและต่างประเทศ จำนวน 192 ภาพ ซึ่งเป็นภาพเหตุการณ์แสดงความอาลัยพระบาทสมเด็จพระปรมินทรมหาภูมิพลอดุลยเดช โดยนายวีระ โรจน์พจนรัตน์ รมว.วัฒนธรรม กล่าวว่า ปัจจุบันมีประชาชน และช่างภาพมืออาชีพ ส่งภาพเข้ามาที่กระทรวงวัฒนธรรมมากถึง 40,000 ภาพ ซึ่งต่างแสดงออกถึงความรัก ความรู้สึกเศร้าเสียใจ ความสามัคคี และความจงรักภักดีของชาวไทย โดย วธ.คัดเลือกมาจัดแสดงในชุดที่ 2 จนถึงวันที่ 31 ม.ค.2560 ตั้งแต่เวลา 10.00-19.00 น. นอกจากนี้ยังได้นำภาพในนิทรรศการมาทำโปสการ์ดแจกประชาชนที่เข้ามาชมนิทรรศการด้วย,รมว.วธ.กล่าวอีกว่า สำหรับนิทรรศการชุดแรก นั้น จะนำไปจัดในต่างจังหวัด โดยเริ่มจาก จ.ลพบุรี เป็นจังหวัดแรก พร้อมจัดส่งหนังสือ 2 เล่ม ได้แก่ พระบาทสมเด็จพระปรมินทรมหาภูมิพลอดุลยเดช และหนังสือ ๙๙ พระบรมราโชวาทน้อมนำราษฎร์ร่มเย็นเป็นสุขศานต์ ไปยังส่วนภูมิภาค ขณะเดียวกัน วธ.จะพิจารณาคัดเลือกภาพไปแสดงนิทรรศการในต่างประเทศ โดยจะเริ่มจากประเทศภูฏาน ซึ่งเป็นประเทศที่มีความใกล้ชิดกับสถาบันพระมหากษัตริย์ไทย ระหว่างวันที่ 8-10 ธ.ค.นี้ อีกทั้งยังมีการคัดเลือกภาพในนิทรรศการชุดที่ 2 เพื่อตามหาบุคคลในภาพ นำมาบอกเล่าความรู้สึกเพื่อบันทึกจดหมายเหตุด้วย,ส่วนในจังหวัดต่างๆทั่วประเทศ มีการจัดพิธีทำบุญตักบาตรถวายเป็นพระราชกุศลและจัดกิจกรรมเทิดพระเกียรติในหลวงรัชกาลที่ 9 อย่างต่อเนื่อง เช่น ที่บริเวณหน้ามหาวิทยาลัยราชภัฏอุตรดิตถ์ อ.เมืองอุตรดิตถ์ นายพิพัฒน์ เอกภาพันธ์ ผวจ.อุตรดิตถ์ เดินทางมาชมภาพพระราชกรณียกิจของพระบาทสมเด็จพระปรมินทรมหาภูมิพลอดุลยเดช ที่นายจาตุรัน จาริยารัตนกูล อาจารย์สอนศิลปกรรม พร้อมนักศึกษาและศิษย์เก่าร่วมวาดจำนวน 32 ภาพ บนแผ่นกระดานจำนวน 72 แผ่น ความยาว 89 เมตร นำมาติดที่รั้ว หน้ามหาวิทยาลัย เพื่อน้อมรำลึกในพระมหากรุณาธิคุณของพระองค์ เช่นเดียวกับที่บริเวณลานธรรม โรงเรียนชุณหะวัณวิทยคาร อ.ปักธงชัย จ.นครราชสีมา นายเสรี โพธิ์ขุนทด ผอ.โรงเรียน นำคณะครูและนักเรียนกว่า 3 พันคน ร่วมทำกิจกรรมก้าวตามรอยพ่อหลวง ร.9 เนื่องในวันดินโลก 5 ธันวาคม เพื่อน้อมรำลึกในพระมหากรุณาธิคุณ พระบาทสมเด็จพระปรมินทรมหาภูมิพลอดุลยเดช เพื่อยกย่องสดุดีพระอัจฉริยภาพของพระองค์ รวมถึงสืบสานพระราชดำริเศรษฐกิจพอเพียง,ที่โรงเรียนแจ้งวิทยา อ.เมืองสงขลา คณะครูและนักเรียนที่บรรพชาอุปสมบทหมู่เป็นพระสงฆ์และสามเณรจำนวน 107 รูป ถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช ออกรับบิณฑบาตจากนักเรียนที่นำอาหารแห้งมาร่วมทำบุญตักบาตรหลังอุปสมบทครบ 7 วัน ขณะที่บริเวณลานจอดรถ 3 สวนนงนุชพัทยา อ.สัตหีบ จ.ชลบุรี นายกัมพล ตันสัจจา ผอ.สวนนงนุชพัทยา นำคณะผู้บริหาร พนักงานและประชาชนกว่า 120 คน พร้อมช้างแสนรู้ 9 เชือก ทำบุญตักบาตรพระสงฆ์จำนวน 140 รูป โดยนายกัมพลกล่าวว่า พระสงฆ์ที่เข้ารับบาตรครั้งนี้ เป็นพระสงฆ์ที่บวชถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช เสด็จสวรรคตครบรอบปัญญาสมวาร (50 วัน) และการทำบุญครั้งนี้ได้นำพังฟ้าแจ่ม ลูกช้างป่าอายุประมาณ 3 เดือน ยังไม่หย่านม ที่ติดบ่วงพรานดักสัตว์ได้รับบาดเจ็บ ที่ อ.แก่งหางแมว จ.จันทบุรี เข้าร่วมในพิธีรับขวัญ เพื่อเป็นสิริมงคลให้หายจากอาการบาดเจ็บด้วย,ที่ จ.อุบลราชธานี บริเวณหน้ากองบิน 21 อ.เมืองอุบลราชธานี นายสมศักดิ์ จังตระกุล ผวจ.อุบลราชธานี พร้อมด้วย น.อ.ฐานันดร์ ทิพเวส ผบ. กองบิน 21 ร่วมรับมอบสิ่งของในโครงการร่วมแสดงความอาลัย จากใจชาวอุบลราชธานี และกองบิน 21 เพื่อนำไปร่วมประกอบอาหารให้กับประชาชน ที่เดินทางไปถวายบังคมพระบรมศพพระบาทสมเด็จพระปรมินทรมหาภูมิพลอดุลยเดช ที่บริเวณท้องสนามหลวง โดยกองทัพอากาศจัดน้ำดื่มและรถครัวสนาม ไปให้บริการแก่ประชาชนวันละ 2 มื้อ มื้อละ 1 พันกล่อง ในช่วงกลางวันและเย็น โดยสมาคมเชื้อสายเวียดนาม สภาอุตสาหกรรมจังหวัด ธนาคารออมสิน และสายการบินแอร์เอเชีย นำหมูยอมาร่วมสมทบกว่า 2 พันแท่ง และประชาชน ต.ดอนจิก อ.พิบูลมังสาหาร และชาวบ้านโนนจิก ต.นาคาย อ.ตาลสุม นำข้าวสารมาร่วมบริจาคกว่า 2,500 กก.ส่วนที่บริเวณหน้าโรงเรียนกาฬสินธุ์พิทยาสรรพ์ อ.เมืองกาฬสินธุ์ สภาทนายความจังหวัดกาฬสินธุ์ นำก๋วยเตี๋ยวผัดไทย 700 กล่อง และน้ำดื่มมอบให้แก่ประชาชน นักเรียน นักศึกษา เพื่อถวายเป็นพระราชกุศล โดยนายชาติชาย จงสมชัย ประธานสภาทนายความจังหวัดกาฬสินธุ์ กล่าวว่า แม้ว่าจะเป็นเพียงกิจกรรมเล็กๆ แต่ทุกคนก็พร้อมใจที่จะทำความดีถวาย และสำนึกในพระมหากรุณาธิคุณของพระองค์ท่าน,ที่สนามหน้าที่ว่าการ อ.พานทอง จ.ชลบุรี นายวุฒิกร สุขีนัย นอภ.พานทอง พร้อมด้วยนางอุษณีย์ สุขีนัย คณะกรรมการกาชาด อ.พานทอง นำข้าราชการ ทหาร ตำรวจ และประชาชนกว่า 2 พันคน จัดพิธีรวมพลังแห่งความภักดี ชมสารคดี ฟังดนตรีในหลวง ภายในงานได้จัดกิจกรรม ประกอบด้วยการแปรอักษรเลข ๙ พานทอง รักพ่อมีรูปหัวใจเป็นสีขาว การแสดงจินตลีลา ชุดที่ 1 บทเพลง พระราชนิพนธ์สายฝน การแสดงจินตลีลา ชุดที่ 2 แผ่นดินทอง การขับร้องเพลงพระราชนิพนธ์ใกล้รุ่ง และเพลงชะตาชีวิต จากนั้นนายวุฒิกรจุดธูปเทียนเครื่องทองน้อย เปิดกรวย กล่าวแสดงความอาลัยน้อมรำลึกถึงพระมหากรุณาธิคุณ จุดเทียนแสดงความไว้อาลัย ร่วมกันร้องเพลงความฝันอันสูงสุด และเพลงสรรเสริญพระบารมี,ส่วนที่ จ.ขอนแก่น สำนักงานธนารักษ์พื้นที่ขอนแก่น ศูนย์บริหารจัดการเหรียญกษาปณ์ขอนแก่น เปิดให้ประชาชนเข้าแลกเหรียญกษาปณ์ที่ระลึก ชุด 50 ปี สำนักงานคณะกรรมการส่งเสริมการลงทุน ในราคาเหรียญละ 20 บาท เป็นวันแรก โดยกำหนดให้แลก 2 วัน คือวันที่ 6 และ 7 ธ.ค. มีประชาชนมายืนต่อแถวเพื่อรับบัตรคิวจำนวนมาก โดยการแลกได้จำกัดสิทธิ์ให้แลกได้คนละ 2 เหรียญ ห้ามนำบัตรของบุคคลอื่นมาแลก",สมเด็จพระเจ้าอยู่หัวมหาวชิราลงกรณ บดินทร เทพยวรางกูร ทรงบำเพ็ญพระราชกุศลทักษิณานุปทาน เนื่องในวันคล้ายวันพระราชสมภพ พระบาทสมเด็จพระปรมินทรมหาภูมิพลอดุลยเดช 5 ธ.ค.59,,"รัชกาลที่ 10,สมเด็จพระเจ้าอยู่หัว,พระมหากษัตริย์ รัชกาลที่ 10,พระรัชทายาท,บำเพ็ญพระราชกุศลทักษิณานุปทาน",https://www.thairath.co.th/content/803922
5184,เซพโพฮันไต เคนโพมะโมเระ:คนหนุ่มสาวกับการประท้วงในญี่ปุ่น,สองสัปดาห์ผ่านไปกับการประท้วงใหญ่ต่อการเสนอแก้ไขกฏหมายความมั่นคงของนายกรัฐมนตรีชินโซ อาเบะ ผู้คนกว่า 3 หมื่นคนที่ส่วนใหญ่เป็นแม่บ้านและคนหนุ่มสาวออกมาประท้วงบริเวณหน้ารัฐสภาของญี่ปุ่นในกรุงโตเกียว กล่าวกันว่าเป็นการชุมนุมประท้วงครั้งนี้เป็นครั้งใหญ่ที่สุดของญี่ปุ่นหลังจากการประท้วงในยุคปลาย 60 ที่นำโดยขบวนการนักศึกษาญี่ปุ่นที่นิยมลัทธิมาร์กซิสต์ในยุคนั้น การประท้วงยังมีกระจายไปตามจังหวัดต่างๆทั่วประเทศญี่ปุ่นไม่ว่าฮอกไกโด โอซาก้า ฟูกูโอกะ นางาซากิและนางาซากิ ภาพของคนหนุ่มสาวที่ถือโทรโข่งพร้อมกับแร็ปคำว่า เซพโพฮันไต เคนโพมะโมเระ( ต่อต้านกฎหมายสงคราม รักษารัฐธรรมนูญ)ได้กลายเป็นภาพที่ทุกคนตั้งคำถามว่าพวกเขาคือใคร?จากการที่รัฐบาลญี่ปุ่นโดยการนำของชินโซ อะเบะ( 2012-2014)ได้เสนอร่างกฎหมายปกป้องความลับแห่งชาติ( Secrecy Law)ที่ให้อำนาจรัฐในจับกุมและคุมขัง ผู้ที่รัฐเห็นว่าเป็นภัยต่อความมั่นคงของรัฐได้โดยไม่มีต้องหลักฐาน(เพราะว่ามันเป็นความลับ)ต่อรัฐสภาญี่ปุ่นในช่วงปี ค.ศ.2013 ท่ามกลางการวิพากษ์วิจารณ์จากหลายฝ่ายว่าเป็นการละเมิดสิทธิมนุษยชนและลิดรอนเสรีภาพในการแสดงออก หลายเดือนก่อนกฏหมายดังกล่าวจะผ่านสภาสูงของญี่ปุ่นในวันคืนวันที่ 6 ธันวาคมในปีเดียวกัน ที่โตเกียวการชุมนุมประท้วงบนท้องถนนจากผู้คนหลากหลายกลุ่มไม่ว่า กลุ่มสหภาพแรงาน นักกิจกรรมฝ่ายซ้าย นักวิชาการ ประชาชนก็เกิดขึ้น หนึ่งในนั้นคืออากิ โอกุดะ( Aki Okuda)นักศึกษาสังคมศาสตร์วัย 19 ปี เขาและเพื่อนๆร่วมกันตั้งกลุ่ม Student Against Secret Protection Law (SASPL)เพื่อต่อต้านกฏหมายดังกล่าวที่พวกเขาเห็นว่าลิดรอนสิทธิและเสรีภาพ และจัดชุมนุมประท้วงครั้งแรกในย่านชินชูกุกลางกรุงโตเกียวในเดือนกุมภาพันธ์ ค.ศ.2014 นอกจากนี้เขาและเพื่อนในกลุ่ม SASPL ยังเข้าร่วมประท้วงขับไล่ฐานทัพอเมริกาที่ตั้งอยู่ในเกาะโอกินาวาที่ในช่วงนั้นมีปัญหาจากการที่ทหารอเมริกันในฐานะทัพกระทำชำเรากับผู้หญิงญี่ปุ่น ช่วงเวลาดังกล่าวอากิและเพื่อนได้เริ่มสนใจการมีส่วนร่วมทางการเมือง ผิดกับกับคนหนุ่มสาวญี่ปุ่นทั่วไปๆในปัจจุบันที่เห็นว่าการเมืองไม่ใช่เรื่องของพวกเขา อีกทั้งพรรคการเมืองในญี่ปุ่นส่วนใหญ่จะหาฐานคะแนนเสียงจากกลุ่มวัยกลางคนจนถึงผู้สูงอายุสังเกตได้จากนโยบายสวัสดิการสังคม อย่างไรก็ตามการการเข้าร่วมประท้วงบนท้องถนนใน 2 เหตุการณ์ที่กล่าวมา ก็ไม่ใช่เป็นการประท้วงครั้งแรกที่เขาและเพื่อนๆ ได้เข้าได้ไปมีประสบการณ์นับก้าวเดินบนท้องถนนผลกระทบจากแผ่นดินไหวและสึนามิถล่มเมืองฟุกุชิมาเมื่อวันที่ 3 มีนาคม ค.ศ.2011(เหตุการณ์ 3-11) ไม่เพียงแต่ทำให้ก่อให้เกิดความเสียหายต่อเมืองจนต้องมีอพยพผู้คนออกจากเมือง และด้วยการเกรงกันว่าจะมีกัมมันตภาพรังสีรั่วไหวจากโรงไฟฟ้านิวเคลียร์ฟุกุชิมะไดอิชิส่งผลให้เมืองกลายเป็นพื้นที่ภัยพิบัติที่ไม่อาจให้ผู้คนกลับไปอยู่อาศัยได้อีก ผลทางสังคมที่สำคัญที่ตามมาจากภัยพิบัติ 3-11 คือการรณรงค์ต่อต้านการใช้พลังงานนิวเคลียร์ในญี่ปุ่น( anti-nuclear electric power movement) ซึ่งเรื่องดังกล่าวได้นำไปสู่การตั้งคำถามถึงการให้ข้อมูลของสถานการณ์การรั่วไหลและผลกระทบจากการรั่วไหลของกัมมันตภาพรังสีอันแท้จริงต่อสาธารณะ ซึ่งรัฐบาลของญี่ปุ่นในขณะช่วงปี ค.ศ. 2011-2014)( นายกรัฐมนตรียุกิโอะ ฮะตะยะมะและต่อเนื่องนะโอะโตะ คัง จากพรรคประชาธิปไตย)ไม่ได้ทำความกระจ่าง และดูเหมือนจะห้ามการเผยแพร่ข่อมูลอันแท้จริงของผลดังกล่าว เกิดการวิพากษ์วิจารณ์ในประเด็นดังกล่าวและมีชุมนุมประท้วงจากผู้ชุมนุมหลายกลุ่ม ศิลปิน นักดนตรี นักวิชาการ นักกิจกรรม แรงงาน และผู้คนเป็นระยะๆ อย่างต่อเนื่อง จากหลังเหตุการณ์ในปี ค.ศ. 2011 จนในวันที่ 29 มิถุนายน ค.ศ. 2012 จึงได้มีการชุมนุมประท้วงครั้งใหญ่จึงถูกจัดขึ้น มีคนเข้าร่วมกว่า 200 000 คนกลุ่มคนที่มีบทบาทสำคัญต่อการประท้วงในการเมืองร่วมสมัยของญี่ปุ่นคือกลุ่มคนที่จัดว่าอยู่ชายขอบของสังคมญี่ปุ่น พวกเขาถูกเรียกว่า Freeter (มาจากคำว่า Free ในภาษาอังกฤษและ Arbeiter ในภาษาเยอรมันที่แปลว่า คนงาน) พวกเขาเป็นที่รู้จักในญี่ปุ่นในช่วงราวปี ค.ศ.1988 โดยมีนิตยสาร Recruit ซึ่งเป็นนิตยสารประเภทลงข่าวประกาศหางานเป็นผู้ใช้คำนี้เป็นครั้งแรก ความหมายของ Freeter หลังจากเศรษฐกิจฟองสบู่แตกในทศวรรษที่ 90 พวกเขาซึ่งเคยถูกตีตราว่าเป็นปัญหาสังคม เพราะ การไม่มีงานทำของพวกเขากลายเป็นสภาพที่ต่ำกว่าคนตกงานทั่วไป เพราะคนเหล่านั้นที่ยังคงได้รับสวัสดิการอยู่ แต่กับฟรีเตอร์แล้วพวกเขาไม่มีอะไรเลยเนื่องจากไม่เคยอยู่ภายใต้ระบบสวัสดิการ และด้วยสาเหตุที่เศรษฐกิจตกต่ำคนที่ถูกจัดว่าเป็นฟรีเตอร์อยู่แล้วกลายเป็นคนไร้งาน ส่วนคนหนุ่มสาวที่จบการศึกษาใหม่ๆก็กลายสภาพเป็นคนไร้งานจากระบบบริษัทพร้อมๆกับกลายเป็นฟรีเตอร์ไปพร้อมๆกัน ฟรีเตอร์มีเพิ่มจำนวนมากนับหลายล้านคน แม้จะไม่มีตัวเลขที่แน่นอน มีการกล่าวกันว่าทศวรรษที่ 90 คือทศวรรษของพวกฟรีเตอร์กลางทศวรรษที่ 90 คำว่า kuriaita ( หรือ creative )กลายมาเป็นคำที่เข้ามาสอดรับกับการสภาพการไร้งานของฟรีเตอร์ได้อย่างพอดี ฟรีเตอร์ซึ่งแต่เดิมคือคนหนุ่มคนสาวญี่ปุ่นที่ทำงานแบบชั่วคราว ไร้สวัสดิการ ได้กลายเป็นพระเอกคนใหม่ที่ต้องการปลดแอกตนเองออกจากระบบการจ้างงานแบบบริษัทญี่ปุ่น พวกเขานี้ไม่ตองการเข้าสู่ระบบโครงสร้างสังคมช่วงชั้นในบริษัทของญี่ปุ่น ไม่ต้องการอยู่ภายใต้ระบบการจ้างงานที่ต้องสวามิภักดิ์กับระบบบริษัทไปตลอดจนเกษียณ ได้กลายเป็นคนหนุ่มคนสาวที่ต้องสร้างสรรค์งานอย่างเป็นอิสระภายใต้วาทกรรม การทำงานสร้างสรรค์ การมีอิสระของพวกเขาได้แสดงบทบาทในพื้นที่ทางการเมืองด้วยเช่นกัน มีการรวมกลุ่มของสภาพฟรีเตอร์ในโตเกียวและฮิโรชิมา พวกเขาทำงานกับองค์กรไม่แสวงหากำไร ( Non-profit organization)หลายแห่งโดยเฉพาะที่เกี่ยวประเด็นคนไร้บ้าน แรงงานข้ามชาติ กลุ่มฟรีเตอร์ในโตเกียวเป็นกลุ่มแรกๆที่ออกมาเดินขบวนต่อต้านสงครามในอิรักใน ปี ค.ศ.2003 (ด้วยการแสดงด้านศิลปวัฒนธรรมและดนตรี) พวกเขาตัดขาดตัวเองจากอุดมการณ์มาร์กซิสต์หัวรุนแรงในญี่ปุ่นยุค 1960( ที่หนุ่มสาวญี่ปุ่นจำนวนหนึ่งเข้าร่วมกับกองทัพแดงญี่ปุ่น) และไม่ยึดติดกับอุดมการณ์ทางการเมืองแบบตายตัวโยชิทากะ โมอิ( Yoshitaka Mouri)นักสังคมวิทยาจากมหาวิทยาศิลปะโตเกียวเห็นว่า ฟรีเตอร์คือการเปิดพื้นที่ทางการเมืองแบบใหม่ให้กับคนรุ่นหนุ่มสาวในญี่ปุ่น พวกเขาไม่ได้ละทิ้งเรื่องเชิงการเมือง หากแต่พวกเขาละทิ้งเรื่องของการเมือง(เชิงโครงสร้าง)แบบเดิม ปรากฏการณ์ของการนำประท้วงสงครามอิรักและประท้วงการใช้พลังงานนิวเคลียร์ในญี่ปุ่นเป็นเพียงจุดเริ่มต้นสำหรับพื้นที่ทางสังคมการเมืองของพวกเขา ซึ่งในตอนประท้วงผลเหตุการณ์ 3-11 นั่น กลุ่มหนุ่มสาวในวัยนักศึกษายังไม่กล้าออกมามีบทบาทมากนัก ด้วยเหตุผลที่ว่ามัน(ยังไม่ใช่เวลาของพวกเขา) และสำคัญที่ว่าเกรงว่าจะมีผลกระทบต่อการหางานของพวกเขาหลังจบการศึกษากลับมาที่อากิ โอกุดะและเพื่อนๆในกลุ่ม SASPL หลังกฎหมายปกป้องความมั่นคงผ่านสภาในปลายปี ค.ศ. 2013 พวกเขาก็เปลี่ยนชื่อกลุ่มเป็น Student Emergency Action for Liberal Democracy หรือ SEALDs และก็เริ่มนำการประท้วงมากขึ้น มีการขยายกลุ่มไปยังมหาวิทยาลัยต่างๆ ในปัจจุบันคาดกันว่ามีสมาชิกที่เป็นนักศึกษาราว 2000 คนจากมหาวิทยาลัยทั่วญี่ปุ่น แม้ว่าเราจะเห็นภาพของเขาและสมาชิกก่อตั้งบ่อยในสื่อหรือคลิปใน youtube แต่กลุ่ม SEALDs ไม่เห็นว่าตนเองเป็นแกนนำการประท้วงกฎหมายความมั่นคงดังกล่าว และเขากล่าวเสมอว่าการประท้วงครั้งนี้ไม่มีแกนนำ ไม่มีการทำงานจัดตั้งแบบบทลงล่าง( top-down) SEALDS เป็นแค่คนนำการประท้วง ยังมีกลุ่มคนรุ่นหนุ่มสาวหลากลุ่มที่นำการประท้วงครั้งนี้ด้วยอย่างเช่น CIVITAS Tokyo Crewด้วยหมวกทรงเท่กับโทรโข่ง พร้อมกับท่อนแร็ป เซพโพฮันไต เคนโพมะโมเระกลุ่ม อากิ โอกุดะและเพื่อนๆทำให้มีคนหนุ่มสาวจำนวนมากที่เข้าร่วมกับพวกเขาบนท้องถนน แต่นั่นไม่ใช่ที่พื้นที่เดียวที่พวกคนเหล่านั้นจะเข้าร่วมกับกิจกรรม SEALDS คุณสามารถไปผับที่จัดโดย SEALDs คุณสามารถซื้อเป้สะพายหลังที่มีโลโก้ของ SEALDs คุณสามารถซื้อเสื้อยืด(ที่ผลิตเพื่อ)ของ SEALDs แน่นอนคุณสามารถร่วมปกป้องเสรีนิยมประชาธิปไตยพร้อมๆกับลัทธิเสรีนิยมใหม่ร่วมกับ SEALDsดูเหมือนว่าโลกทุนนิยมนิยมยังโหดร้ายกับหนุ่มสาวญี่ปุ่น(ยุคหลังฟรีเตอร์?)ยังไม่พอ, สองสัปดาห์ผ่านไปกับการประท้วงใหญ่ต่อการเสนอแก้ไขกฏหมายความมั่นคงของนายกรัฐมนตรีชินโซ อาเบะ ผู้คนกว่า 3 หมื่นคนที่ส่วนใหญ่เป็นแม่บ้านและคนหนุ่มสาวออกมาประท้วงบริเวณหน้ารัฐสภาของญี่ปุ่นในกรุงโตเกียว,"การเมือง,วัฒนธรรม","กฏหมายความมั่นคง,การประท้วง,การประท้วงในญี่ปุ่น,วิริยะ สว่างโชติ",https://prachatai.com/journal/2015/09/61412
6582,Chrissy Teigen ดาราสาวลูกครึ่งไทยสุดฮอตที่กำลังเป็นที่พูดถึงมากที่สุดเวลานี้!, ถ้าพูดถึงดาราสาวที่ฮอตที่สุดในยุคนี้ และยังมีบทบาทในเว็บไซต์ข่าวตลอดเวลา คงต้องยกตำแหน่งให้ คริสซี ทีเกน (Chrissy Teigen) แฟนสาวของนักร้อง จอห์น เลเจนด์ (John Legend) ไม่ใช่แค่รูปร่างดี เซ็กซี่ มีดีกรีนางแบบSports Illustrated Swimsuit Issue แต่เธอยังฉลาด เป็นแม่ศรีเรือน และมีอารมณ์ขันจนทำให้ชาวเน็ตหลงใหลในความเป็นเธอ THE STANDARD จึงขอปิดท้ายเดือนกันยายนด้วยสาวลูกครึ่งไทย-นอร์เวย์สุดแซ่บคนนี้Photo:chrissy-teigen-april17-02.jpg/chrissy-teigen-april17-01.jpgWho is She? คริสซี ทีเกน เป็นลูกครึ่งไทย-นอร์เวย์ (แม่ของเธอคือ วิไลลักษณ์ ไชยอุดม ที่ตอนนี้ก็กลายเป็นคุณแม่สุดเปรี้ยวที่ดังในโลกออนไลน์อยู่เหมือนกัน) เกิดที่รัฐยูทาห์ และย้ายที่อยู่หลายครั้งตั้งแต่ฮาวาย ซีแอตเทิล และวอชิงตัน จนเธอปักหลักอยู่ที่แคลิฟอร์เนีย เริ่มเข้าวงการนางแบบตั้งแต่ช่วงปี 2004 เพราะมีแมวมองมาเจอตอนทำงานในร้านขายเซิร์ฟบอร์ด เธอเคยผ่านผลงานในรายทีวีอย่างเกมโชว์Deal or No Deal ในช่วงปี 2006 และเริ่มมีผลงานโฆษณา ปกนิตยสาร ตามมาเรื่อยๆ รวมถึงSports Illustrated Swimsuit Issue ในปี 2010 ที่ทำให้เธอได้รับตำแหน่ง Rookie of the Year แต่นอกจากเวลางานในฐานะนางแบบแล้ว เธอก็เขียนบล็อกของตัวเองเกี่ยวกับการทำอาหาร (sodelushious.com) และมีรายการทำอาหารของตนเองในช่อง Cooking Channel ที่ใช้ชื่อว่า Chrissy Teigens Hungry (บอกแล้วว่าเธอมีแววตลก) เธอยังเคยเชิญคุณแม่มาทำอาหารไทย และพูดถึงการโตมากับอาหารไทยอีสานตั้งแต่เด็กๆ อีกด้วย นอกจากนี้ยังมีหนังสือสอนทำอาหาร Cravings: Recipes for All the Food You Want to Eat เมื่อปี 2016 ที่เธอเขียนเองกับเพื่อนสาว อะดีนา ซัสส์แมน (Adeena Sussman)Photo: chrissy-teigen-john-legend-selfie-getty.jpgAll of You แต่สิ่งที่ทำให้เธอเป็นที่รู้จักมากที่สุด น่าจะเป็นการที่เธอแต่งงานกับแฟนหนุ่มนักร้องเสียงดีเจ้าของรางวัลแกรมมี่อย่าง จอห์น เลเจนด์ (John Legend) จนกลายเป็นกระแสความน่ารักปนตลกของคู่รักสุดฮอตคู่นี้ ทั้งคู่พบกันในเซตถ่ายทำมิวสิกวิดีโอ เพราะเธอไปแคสติ้งเป็นนางเอกเอ็มวีเพลง Stereo ให้กับจอห์น เลเจนด์ ในปี 2006 และหลังจากถ่ายทำเอ็มวี ทั้งคู่ก็สานสัมพันธ์ต่อ จนเริ่มคบหาดูใจอย่างเปิดเผยในปี 2007 คริสซีให้สัมภาษณ์ว่าเธอไม่เคยบีบคั้นความสัมพันธ์กับจอห์น เธอเป็นสายชิลล์ๆ และวางท่าอยู่นาน โดยไม่ถามถึงความสัมพันธ์ระหว่างทั้งคู่ ไม่เคยคิดเรื่องแต่งงานด้วยซ้ำ เพราะเธอไม่ใช่คนหัวโบราณ และคิดว่าแค่ได้อยู่กับจอห์นก็มีความสุขแล้ว แต่ในปี 2013 ทั้งคู่ก็ตัดสินใจแต่งงานกันในที่สุด โดยเจ้าบ่าวร้องเพลง All of You สดๆ โชว์ในงาน จอห์นยังเคยให้สัมภาษณ์ว่า เขาแต่งเพลงนี้ให้กับคริสซีด้วย ปัจจุบันทั้งคู่มีลูกสาววัยขวบกว่าๆ ชื่อว่า ลูน่า (Luna)Photo: assets.marthastewartweddings.comPhoto: 3B9B02EB00000578-4063272-image-m-68_1482545159509.jpgWhats She Doing Now ล่าสุดเธอจับมือกับแบรนด์เครื่องสำอาง BECCA ทำพาเล็ตต์คอลเล็กชันพิเศษที่เธอมีส่วนออกแบบเอง โดยใช้ชื่อว่า The BECCA x Chrissy Teigen Glow Face Palette และเป็นสินค้าลิมิเต็ดเอดิชัน ราคาก็สมเหตุสมผล อยู่ที่ 46 เหรียญสหรัฐ หรือประมาณ 1500 บาทไทย แต่สิ่งที่เธอทำเป็นหลักในช่วงนี้น่าจะเป็นบทบาทแม่นี่แหละ ลองเข้าไปดูในของเธอ ที่จะเห็นภาพสุดน่ารักของลูน่าและพ่อจอห์นที่ไปท่องเที่ยวในที่ต่างๆ พร้อมแคปชันสุดฮาตามสไตล์ของคริสซีPhoto: chrissy_teigen.jpgWhy We Love Her. หลายเหตุผลจริงๆ ที่เราหลงรักคริสซีเข้าอย่างจัง ในช่องไบโอของอินสตาแกรมเธอ คริสซีโพสต์รายการทีวี แบบถ่ายทำเองขำๆ กับแฟนหนุ่ม ที่แทบจะบรรยายความเป็นเธอได้ดีที่สุด ทั้งสวย เซ็กซี่ ฉลาด และมีอารมณ์ขัน ถ้าคุณเป็นแฟนของเธอที่ตามข่าวคริสซี ก็จะพบว่าเธอมีความคิดด้านการเมืองที่รุนแรงมาก เธอเปิดตัวว่าเป็นผู้ ไม่สนับสนุน รัฐบาลของประธานาธิบดีโดนัลด์ ทรัมป์อย่างเต็มตัว และมีการรวบรวมทวีตที่เธอเขียนถึงทรัมป์แบบเจ็บแสบและตลก ซึ่งถูกแชร์ไปทั่วโลกออนไลน์ จนเมื่อเดือนเมษายนที่ผ่านมาทรัมป์ถึงกับเข้ามาหน้าทวิตเตอร์ของเธอเพื่อกด Block แอ็กเคานต์ของคริสซีในที่สุด แต่คริสซีก็ยังคงมาดแซ่บไว้ได้ด้วยการสกรีนแคปหน้าจอที่เธอโดนบล็อกโดยทรัมป์ พร้อมทวีตข้อความว่า หลังจาก 9 ปีที่เธอเกลียดทรัมป์มา การทวีตประโยค Lolllllll no one likes you เป็นฟางเส้นสุดท้ายจริงๆ นอกจากนี้เธอยังตอกหน้าสื่อที่ว่าเธอเสียๆ หายๆ แบบสุดโต่ง และในขณะเดียวกันก็บอกรักแฟนๆ ที่คอยสนับสนุนเธอมาตลอด ไม่เชื่อลองดูความฮาของเธอในโลกออนไลน์ด้านล่างเลย Get Her Look,เธอเคยผ่านผลงานในรายทีวีอย่างเกมโชว์Deal or No Deal ในช่วงปี 2006 และเริ่มมีผลงานโฆษณา ปกนิตยสาร ตามมาเรื่อยๆ รวมถึงSports Illustrated Swimsuit Issue ในปี 2010 ที่ทำให้เธอได้รับตำแหน่ง Rookie of the Yearทั้งคู่พบกันในเซตถ่ายทำมิวสิกวิดีโอ เพราะเธอไปแคสติ้งเป็นนางเอกเอ็มวีเพลง Stereo ให้กับ จอห์น เลเจนด์ (John Legend) ในปี 2006 และหลังจากถ่ายทำเอ็มวี ทั้งคู่ก็สานสัมพันธ์ต่อ จนเริ่มคบหาดูใจอย่างเปิดเผยในปี 2007เธอเปิดตัวว่าเป็นผู้ ไม่สนับสนุน รัฐบาลของประธานาธิบดีโดนัลด์ ทรัมป์ อย่างเต็มตัว และมีการรวบรวมทวีตที่เธอเขียนถึงทรัมป์แบบเจ็บแสบและตลก ซึ่งถูกแชร์ไปทั่วโลกออนไลน์ ,,,https://thestandard.co/chrissy-teigen/
480,เรียงความเรื่อง เมื่อฉันยังเป็นเด็ก ฉันวาดภาพบนขี้ดิน,ในสมัยที่ฉันยังเป็นเด็ก มีเรื่องราวมากมายเกิดขึ้นในชีวิตของฉัน แต่เหตุการณ์ที่ฉันจำเอาไว้ได้เป็นอย่างดี คือเรื่องการวาดรูปพระพุทธเจ้าลงบนกลางข่วงในหมู่บ้านของเรานั้น บ้านแต่ละหลังจะมีลานดินที่เอาไว้ใช้งานเอนกประสงค์ เราจะเรียกมันว่า กลางข่วง กลางข่วงที่สวยงามจะต้องไม่มีหญ้าขึ้นรก จะต้องเป็นพื้นดินอัดแข็ง เราจะกวาดมันด้วยไม้กวาดทางมะพร้าวในทุกๆ วัน เช้าหรือเย็น เพื่อขจัดใบไม้ เศษขยะ และทำให้กลางข่วงสะอาดสะอ้านที่สุดในหน้าร้อน เราจะตักน้ำมารดกลางข่วง เพื่อไม่ให้ขี้ฝุ่นปลิวขึ้นสูงจนเกินไป และช่วยให้รอบบ้านๆ เย็นลงในหน้าหนาว เราจะก่อกลางไฟบนลานขี้ดิน หมกหัวโข่ เผาข้าวหลาม ตั้งกาน้ำร้อนต้มกินกัน ยิ่งกลางข่วงกว้าง ก็จะยิ่งรับรองคนได้มาก ใครๆ ก็ชอบกองไฟที่กองใหญ่ และแบ่งที่กันผิงอย่างอบอุ่นครั้นหน้าฝน ถ้าฝนตกน้อย กลางข่วงก็จะเย็นระรื่นเป็นพิเศษ ฝนจะทำให้กลิ่นขี้ดินหอมๆ ฟุ้งขึ้น ถ้าฝนตกหนัก เราก็วิ่งลงไปเล่นน้ำฝนกันบนลานข่วง เอาตีนเถลือกไถลไปมา เป็นเรื่องที่สนุกยิ่งนักทั้งหมดที่ฉันเล่ามานี้ ก็เพื่อจะบอกว่า ฉันเป็นคนชอบกลางข่วงมาก แต่น่าเสียดายที่บ้านของเรามีกลางข่วงแค่แคบๆ เพราะเราอาศัยอยู่ในกระท่อมหลังเล็กๆ แค่นั้นเองในทุกๆ วัน ฉันจึงไปอาศัยเล่นที่กลางข่วงของบ้านลุง ฉันเรียกว่าลุง แต่อันที่จริงเขาเป็นตาคนหนึ่งของฉัน เพราะบ้านเรามีญาติเยอะมาก เกิดก่อนเกิดหลังกันวุ่นวาย ไปๆ มาๆ เราจึงเรียกกันสับสนไปหมดดังนั้น ฉันเองจึงจะจำเอาไว้แค่ว่า ฉันมีพ่อหนึ่งคน มีแม่หนึ่งคน มีน้องหนึ่งคน มีพี่ๆ ห้าคน มียายสามคน มีตาสามคน ส่วนผัวใหม่เมียใหม่ของพวกตายายฉันไม่ค่อยนับญาติ และพวกน้าๆ ทั้งหลายก็มีจำนวนมากเกินไป จนไม่อยากจะนับเหมือนกันสำหรับลูกพี่ลูกน้อง ฉันจึงมีที่เป็นวัยเดียวกัน สนิทกันอยู่สามคน คนหนึ่งขี้แยมาก ร้องไห้ตลอดเวลา อีกคนขี้โกรธขี้โมโหมาก เราจึงตีกันบ่อย แต่ก็สนิทกันที่สุด ส่วนอีกคนเป็นเด็กหัวอ่อน ตัวก็อ่อนปวกเปียก ฉันจึงรำคาญเด็กขี้ไห้กับเด็กอ่อนแอมากมาถึงเรื่องกลางข่วงของฉันเสียที เพราะความที่ฉันไม่มีกลางข่วงกว้างๆ อย่างคนอื่น และบ้านของเรายากจนมาก พ่อแม่ไม่มีเงินนัก ฉันจึงมักตัดเอาใบตองอ่อนมาเป็นที่วาดเขียน และใช้ไม้เสียบใบยาสูบมาเป็นปากกา แต่กระดาษใบตองอ่อนนั้นมันฉีกง่ายมาก ซ้ำพวกเพื่อนหมาๆ ยังชอบแกล้งเอาไปเช็ดก้นเวลาไปขี้กันเสียบ่อยๆในเวลาต่อมา ฉันจึงไปวาดรูปเล่นที่กลางข่วงบ้านลุงเสียเลย และในตอนนั้น ฉันก็ได้อ่านหนังสือเล่มหนึ่ง เป็นภาพพระพุทธเจ้านั่งบนดอกบัวยักษ์มันเป็นภาพที่สวยงามมาก ดอกบัวมีสีชมพู พระพุทธเจ้านุ่งผ้าสีเหลืองทอง มีหอยขมเกาะอยู่เต็มมวยพระเกศา แต่แม่บอกว่านั่นไม่ใช่หอยขม ไม่เชื่อให้ฉันไปถามครูใหญ่ฉันข้องใจเรื่องหอยขมบนหัวพระพุทธเจ้ามาก ฉันจึงไปหาครูใหญ่เพื่อจะถามว่า แล้วมันคืออะไร แต่ครูใหญ่มีงานยุ่งมากเกินไป ครูน้อยคนหนึ่งจึงบอกว่า ฉันมีพ่อเป็นปู่จารย์ ให้พ่อไปถามตุ๊น้าให้ก็ได้ ครูยังพูดอีกว่า ไม่เคยมีเด็กคนไหนสงสัยมาก่อนเลยว่า บนพระเกศาของพระพุทธองค์ เป็นหอยขมหรือเปล่าเอาเป็นว่าแล้วในที่สุด ฉันก็ไม่ได้คำตอบในเรื่องนั้นอยู่ดี พวกผู้ใหญ่มักจะยุ่งอยู่เสมอ และถ้าเราถามอะไรมากๆ เข้า พวกเขาจะบอกว่า อยากรู้อะไรให้ไปถามครู พอบอกว่าฉันถามครูแล้ว ครูก็ไม่ตอบฉัน ทุกคนก็จะหัวเราะเหมือนมันขบขันมากกลับมาที่เรื่องการวาดรูปพระพุทธเจ้าบนกลางข่วงของฉันเสียที คือเมื่อฉันไม่มีคำตอบ ฉันก็เลิกสนใจไปเอง แล้วฉันจึงได้เลียนแบบจากหนังสือ วาดรูปพระพุทธเจ้านั่งบนดอกบัวยักษ์ลงบนลานกลางข่วงฉันคิดว่ามันช่างออกมาได้สวยงามมาก พระพุทธเจ้ามีหอยขมติดที่หัวมากมาย ฉันใส่ให้มันมีเยอะเป็นพิเศษ แล้วฉันก็วาดผ้าเหลืองให้พลิ้วๆ จนยาวเลยตักออกไป นอกจากนั้น ฉันยังวาดกบให้อาศัยอยู่ในดอกบัวด้วยแต่เมื่อมีคนเดินผ่านมา ก็เริ่มมีคนบอกฉันว่า ฉันไม่ควรทำเรื่องเลวร้ายเช่นนี้ เพราะฉันวาดรูปพระพุทธเจ้าลงบนกลางข่วง ทำให้ใครๆ ก็ไม่สามารถเดินผ่านไปได้ จะไม่มีใครเหยียบย่ำภาพของพระพุทธเจ้า ทุกคนจะต้องเดินอ้อมออกไป และย่ำเข้ากับแปลงผักของยายแทน เมื่อน้าชายแบกหลาวกลับมาจากการเกี่ยวข้าว ก็ต้องมาพบกับภาพพระพุทธเจ้าของฉัน ทำให้น้าโมโหเพราะความเหนื่อยและหิว แทนที่จะลัดขึ้นบันไดบ้าน น้ากลับต้องเสียเวลาเดินอ้อมไปอีกทางหนึ่งนั่นเพราะฉันวาดรูปพระพุทธเจ้าใหญ่มาก ใหญ่จนเต็มข่วง ขนาดต้องเขย่งตีนไปตามขอบๆ เหมือนกันเมื่อวาดเกือบเสร็จเหตุการณ์มาถึงตอนสำคัญ เมื่อมีเสียงกระดึงวัวควายแว่วมา ที่บ้านลุงจะมีวัวควายจำนวนมาก ทุกๆ เย็นพวกมันจะกลับมาเข้าคอก และต้องผ่านลานข่วง ยายคนหนึ่งเดือดร้อนมากว่าวัวควายจะย่ำลงไปในภาพพระพุทธเจ้าแน่ จะฟ้องเรื่องนี้ถึงพ่อแม่ของฉัน ถ้าไม่รีบลบภาพเสียฉันเองได้ยินเสียงนั้น ก็พอจะเข้าใจว่าจะเกิดอะไรขึ้น และเริ่มกลัวแม่ขึ้นมาเหมือนกัน แต่ในเมื่อภาพที่ฉันวาดขึ้นนั้นเป็นถึงภาพพระพุทธเจ้า ฉันก็จึงจะใช้เท้าเขี่ยขี้ฝุ่นลบไม่ได้ แต่จะใช้ฝ่ามือมันคงไม่ทันการณ์แน่ ฉันไม่มีเวลาคิดแล้วจึงตัดสินใจลงไปนอนกลิ้งเอาตัวเองลบ ฉันลบภาพเสร็จทันเวลาพอดีที่วัวควายมุ่งหน้าเข้าประตูบ้านมา และตัวฉันก็เป็นขี้ฝุ่นไปตลอดตัวแต่เหตุการณ์กลับกลายเป็นว่า เมื่อพ่อแม่รู้เรื่อง พ่อก็หัวเราะฮ่าๆ บอกว่ามันไม่เห็นเป็นอะไร พระพุทธเจ้าเป็นศาสดา เป็นของสูงที่เราเคารพกราบไหว้ แต่ภาพวาดบนลานดินขี้ฝุ่น ประเดี๋ยวเดียวลมก็พัดปลิวไป และพ่อยังแนะว่า ถ้าวันหลังมีใครว่าอีก ก็ให้บอกว่าไม่ใช่ภาพพระพุทธเจ้า ให้แก้โดยการลบหูให้สั้นลง เติมคอเสื้อ ใส่หนวด ใส่เข็มขัดที่เอวสักหน่อย ก็เป็นแค่รูปคนธรรมดาทันที จะข้ามยังไงก็ได้ส่วนแม่บอกว่า วันหลังก็วาดให้ตัวเล็กลงหน่อย จะได้ไม่กินที่ทางเดินคนอื่น แล้วให้เอาผ้าเก่าไปสักผืน ไว้ลบขี้ฝุ่นไป และแม่ก็บ่นคนอื่นๆ ว่า เรื่องไม่เป็นเรื่องก็เป็นเรื่องเข้าจนได้ เพราะสนใจในเรื่องไม่เป็นเรื่องฉันอยากจะเขียนเรื่องนี้ไว้เป็นเรียงความ เนื่องในวันเด็ก เพราะฉันจดจำเหตุการณ์นี้ได้ดีมาก ในวันที่ได้ข่าวว่ามีการฆ่ากันเพราะเหตุความเชื่อศรัทธาและการวาดภาพ ฉันเองเมื่อเติบโตมาแล้ว ก็ได้เรียนรู้การเคารพในความเชื่อศรัทธาของคนอื่น แต่ก็ประทับใจในสิ่งที่พ่อแม่ได้แนะนำไว้ โดยไม่ใช่การอบรมสั่งสอน วิธีของพ่ออาจเป็นการพลิกแพลงแก้ไขปัญหาเฉพาะหน้า แต่วิธีของแม่เป็นการอลุ้มอล่วยและให้ที่ว่างสำหรับความคิดสร้างสรรค์ฉันอยากขอแสดงความเสียใจ กับการเสียชีวิตด้วยเหตุร้ายดังที่เกิดขึ้น และโดยเคารพในศรัทธาที่แตกต่างกัน ฉันคิดว่าเราควรขับเคลื่อนชีวิตกันด้วยอิสรภาพ ด้วยที่ว่าง ด้วยความเข้าอกเข้าใจ ด้วยความเมตตา ด้วยความเห็นค่าชีวิตอันเท่าเทียมกัน และเสรีภาพยังคงเป็นสิ่งที่สำคัญที่สุดสำหรับชีวิตแต่ก็คงด้วยคำว่า เสรีภาพ นี้เอง ที่จึงทำให้ฉันเขียนเรียงความนี้ไปด้วยความรู้สึกเศร้ามาก วันนี้ฉันเองไม่ได้วาดภาพที่เป็นปฏิปักษ์ต่อศรัทธาของใคร แต่ฉันก็รู้ว่า มีคนอีกมากมายที่ไม่ได้จงใจจะเป็นปฏิบักษ์กับใครหรืออะไร แค่เพียงพวกเขาวาดภาพ แสดงออกในสิ่งที่คิด ที่สงสัย ที่ต้องการที่ว่างในการพูดคุยกันต่อ พวกเขาก็ถูกพิพากษาไปแล้วฉันคงไม่มีอะไรจะกล่าวอีกสักเท่าไหร่ เพราะนี่ฉันก็เขียนมายาวมากแล้ว ผิดหลักการเขียนเรียงความแน่ๆ แต่ในสุดท้ายนี้ ฉันอยากจะบอกความลับว่า ฉันเชื่อของฉันมาจริงๆ นะ ว่าบนพระเกศาของพระพุทธเจ้า คงไม่ใช่หอยขมจริงๆ มันคงจะเป็นหอยโข่งมากกว่า(ลงชื่อ ภาพประกอบโปรดดูที่ในใจ), ในสมัยที่ฉันยังเป็นเด็ก มีเรื่องราวมากมายเกิดขึ้นในชีวิตของฉัน แต่เหตุการณ์ที่ฉันจำเอาไว้ได้เป็นอย่างดี คือเรื่องการวาดรูปพระพุทธเจ้าลงบนกลางข่วง ในหมู่บ้านของเรานั้น,"การเมือง,วัฒนธรรม","การะเกต์ ศรีปริญญาศิลป์,ลานข่วง",https://prachatai.com/journal/2015/01/57315
1266,แท่นบูชาโบราณวัดเมืองพะเยา ดูดเหรียญโลหะตั้งตรงได้ คาดเป็นหินแม่เหล็ก (คลิป),วัดที่พะเยามีแท่นหินโบราณแปลก มีคุณสมบัติดั่งแม่เหล็ก สามารถดูดเหรียญโลหะทุกชนิด ให้ตั้งชูได้อย่างเหลือเชื่อ เผยชาวบ้านขุดเจอในลำน้ำอิงเอามาถวายวัด คาดน่าจะมีอายุเก่าแก่เกือบพันปีเมื่อวันที่ 2 ก.ค.63 ผู้สื่อข่าวรายงานว่า ภายในบริเวณวัดเชียงทอง บ้านศาลาหมู่ 8 ตำบลท่าวังทอง อำเภอเมือง จังหวัดพะเยา ซึ่งเป็นวัดหนึ่งของจังหวัดพะเยา ที่พระครูไพจิตร ธรรมภรณ์ เจ้าอาวาสวัดเชียงทอง เก็บสะสมโบราณวัตถุและศิลปวัตถุหลากหลาย แต่มีโบราณวัตถุอย่างหนึ่งที่มีความแปลกที่ไม่เหมือนใคร และไม่มีใครเหมือน คือ แท่นหินโบราณลักษณะเป็นรูปวงรี หนาสูง 5 นิ้ว กว้าง 10 นิ้ว ยาว 15 นิ้ว ทรงแปดเหลี่ยมคล้ายฐานตั้งวางพระพุทธรูป หรือแท่นบูชา มีอายุเก่าแก่นับพันปี ลักษณะมีพื้นหินเรียบใต้พื้นฐานมีรอยขุดเจาะเป็นแอ่งเว้า และเมื่อยกดูก็รู้สึกว่ามีน้ำหนักแท่นหินชิ้นนี้ ชาวบ้านได้ขุดค้นพบบริเวณลำน้ำอิงใกล้กับวัดเชียงทอง แล้วนำมาถวายวัด ซึ่งพบว่าแท่นหินโบราณมีความแปลก สามารถวางเหรียญทั้งเนื้อเงิน-ทองแดง-ทองเหลือง-นิกเกิล-ดีบุก-เหล็ก โดยนำวางตั้งไว้บนแท่นหิน จะตั้งได้ง่ายเหมือนมีแรงแม่เหล็กดูดไว้ และสามารถมีพลังดูดเคลื่อนย้ายไปทั่วบริเวณบนแท่นหินอีกด้วยจนเป็นแท่นหินอีกทั้งมีแรงผลักดันให้เหรียญเคลื่อนไหว และยังพบว่าแรงดูดกระจายไปทั่วบนแผ่นหิน นับว่ามีความแปลก เมื่อพลิกดูใต้ฐานแท่นหินก็พบว่า มีรอยขุดเจาะสกัด เป็นแอ่งเว้าไม่มีการเจาะเอาอะไรไปยัดเข้าใส่แต่อย่างใด ดูเป็นธรรมชาติ มีคราบดินคราบกรุติดไปทั่วบริเวณชั้นแท่นหิน และจมอยู่ใต้ดินนานร่วมพันปีพระครูไพจิตร ธรรมภรณ์ เจ้าอาวาสวัดเชียงทอง กล่าวว่า แท่นหินโบราณได้นำมาวางรวมกันกับชุดหินโบราณไว้บนโต๊ะหน้ากุฏิ เพื่อให้สาธุชนได้ดูชม ตอนแรกก็ไม่คิดว่าแท่นหินนี้มีอะไรที่แปลก เห็นชาวบ้านนำเอาเหรียญเงินนำมาตั้งวางไว้บนแท่นหินเพื่อเสี่ยงทายตามความเชื่อ ซึ่งแท่นหินโบราณนี้ชาวบ้านได้ขุดลอกลำน้ำแม่อิง ค้นพบแล้วนำมาเก็บรักษาไว้ที่วัด เพื่อให้เป็นที่ศึกษาค้นคว้าทางโบราณวัตถุในท้องถิ่น สำหรับแท่นหินมีแรงดึงดูด ก็เพิ่งทราบเมื่อผู้สื่อข่าวได้เข้ามาสอบถาม และได้พิสูจน์ให้ดู ก็จึงรู้ว่าแท่นหินมีพลังดูดเหรียญได้ จึงได้ทดสอบลองนำเหรียญมาวางดูก็พบว่ามีแรงดึงดูดเหรียญโลหะจริงนับว่าแปลกจากการตรวจสอบแท่นหิน น่าจะเป็นแท่นบูชา หรือแท่นรองฐานพระพุทธรูป ที่อยู่ภายในบริเวณวัด ในยุคสมัยโบราณ และได้ล่มสลายจมลงไปในดิน จนมีการขุดค้นพบ และพบความแปลกของแท่นหิน คือ เมื่อนำเหรียญชนิดต่างๆ ทั้งเงิน-นิกเกิล-ทองแดง-ดีบุก-เหล็ก นำมาตั้งวางไว้บนแท่นหิน จะพบว่ามีแรงดึงดูดจากภายในแท่นหินดูดโลหะทุกชนิด ที่นำไปตั้งวางไว้ ตั้งได้โดยไม่ล้ม และยังพบว่ามีบางจุดแรงดึงดูด จะมีแรงผลักเหรียญให้เคลื่อนไหวจากมือที่จับจนรู้สึกได้เมื่อพระครูไพจิตร ได้นำเหรียญไปตั้งไว้บนแท่นหินพบว่ามีแรงดึงดูดจากแท่นหินได้อย่างชัดเจน ทางผู้สื่อข่าวจึงได้ขอตรวจพิสูจน์หาข้อเท็จจริง ว่าแท่นหินทั้งพลิกดูด้านบนด้านล่างด้านข้าง พร้อมกับเอาไม้บรรทัดระดับน้ำมาวัด ว่าแท่นหินเกิดการเอียงซ้าย-ขวา หรือไม่ แต่ก็พบว่าแท่นหินมีความแปลกจริง ยากที่จะพิสูจน์ได้ ต้องมาพิสูจน์เองถึงจะรู้สำหรับอายุแท่นหินโบราณนี้ คาดว่าน่าจะมีอายุร่วมพันปี ตามหลักอ้างอิงของศิลาจารึกภาษาฝักขาม ที่ได้ขุดค้นพบได้ในบริเวณที่พบแท่นหินแห่งนี้ดังกล่าว.,วัดที่พะเยามีแท่นหินโบราณแปลก มีคุณสมบัติดั่งแม่เหล็ก สามารถดูดเหรียญโลหะทุกชนิด ให้ตั้งชูได้อย่างเหลือเชื่อ เผยชาวบ้านขุดเจอในลำน้ำอิงเอามาถวายวัด คาดน่าจะมีอายุเก่าแก่เกือบพันปี ,"ข่าว,ทั่วไทย","แท่นบูชา,ฐานพระพุทธรูป,แท่นหินโบราณ,แม่เหล็ก,ดูดเหรียญตั้งตรง,พะเยา,วัดเชียงทอง,ข่าวทั่วไป",https://www.thairath.co.th/news/local/north/1881089
8048,นิพิฏฐ์-พนิช โพสต์อวยพร กรณ์ ใครได้ไป เปรียบ เพชรเม็ดงาม ,นิพิฏฐ์ รองหัวหน้า ปชป.ภาคใต้ เปรียบ กรณ์ เพชรเม็ดงามของพรรค ยินดีใครได้ไป ขณะ พนิช ส.ส.บัญชีรายชื่อ โพสต์อวยพร กรณ์ บอกใจหาย แต่ก็ขอให้โชคดี หวังร่วมงานอนาคตวันที่ 16 ม.ค. 2563 นายนิพิฏฐ์ อินทรสมบัติ รองหัวหน้าพรรคประชาธิปัตย์ กล่าวถึง นายกรณ์ จาติกวณิช ที่ลาออกจากสมาชิกพรรคประชาธิปัตย์ ว่า ตนเคารพนับถือนายกรณ์ตั้งแต่วันแรกที่ท่านเดินเข้าพรรคประชาธิปัตย์ ตนอยู่ในพรรคก่อนท่านหลายปี เห็นแนวคิด วิธีทำงานของท่านแล้วศรัทธา คุยง่าย ไม่มีพิธีรีตอง ประการสำคัญในการบริหารราชการแผ่นดิน มั่นใจว่าท่านเป็นนักการเมืองที่ซื่อสัตย์สุจริตต่อชาติบ้านเมืองคนหนึ่งก่อนการเลือกตั้ง ตนในฐานะรองหัวหน้าพรรคประชาธิปัตย์ (ภาคใต้) ทำนโยบายประกันรายได้สินค้าเกษตร ผมคุยกับท่านเป็นเดือนเกี่ยวกับนโยบายนี้ เพราะต้องใช้งบประมาณมาก แต่เพื่อเกษตรกรเราจำเป็นต้องมีนโยบายนี้ สุดท้ายท่านก็ผ่านนโยบายนึ้ให้ผม เมื่อพรรคประชาธิปัตย์เข้าร่วมรัฐบาล พรรคก็นำนโยบายนี้ไปปฏิบัติ ต้องขอบคุณท่านที่ช่วยผลักดัน ตนโทรคุยปัญหาบ้านเมืองกับท่านเป็นระยะๆ เดือนที่แล้วได้ฝากท่านให้ช่วยหาทางแก้ปัญหาหนี้สินครูให้ด้วย เพราะทราบว่าท่านเป็นกรรมาธิการแก้ปัญหาเรื่องนี้ของสภาผู้แทนราษฎร ท่านก็รับปากตนว่า ท่านจะลงมาพัทลุงเพื่อประชุมแก้ปัญหานี้กับตน ไม่ว่าท่านจะอยู่ที่ไหน ก็หวังว่าท่านจะรับปัญหานี้ไปแก้ไขต่อไป ถือว่าท่านเป็นเพชรเม็ดเอกเม็ดหนึ่งของการเมืองไทย ไม่ว่าท่านจะอยู่ที่ไหนก็หวังว่าท่านจะส่องแสงเจิดจรัสให้การเมืองไทย เพชรเม็ดนี้ หลุดมือจากพรรคประชาธิปัตย์ไปแล้ว ตนก็ได้แต่เสียดาย ใครได้เพชรเม็ดนี้ไปก็ยินดีด้วย และถนอมไว้ให้ดีขณะที่ นายพนิช วิกิตเศรษฐ์ ส.ส.บัญชีรายชื่อ พรรคประชาธิปัตย์ โพสต์เฟซบุ๊กถึง นายกรณ์จาติกวณิช ที่เพิ่งลาออกจากการเป็นสมาชิกพรรคประชาธิปัตย์ ว่า เข้าประชุมสภาเช้าวันที่ 16 มกราคม รู้สึกใจหายอย่างบอกไม่ถูก เมื่อไม่เห็น Korn Chatikavanij เพื่อนที่รู้จักกันมามากกว่า 40 ปี และเคยมีการตัดสินใจที่กำหนดทิศทางชีวิตไปในทิศทางเดียวกันกว่าสี่ครั้ง ครั้งแรกเมื่อ 35 ปีที่แล้ว เราสองคนเข้าออกบ้านหลังเดียวกัน ครั้งที่สองเมื่อ 25 ปีที่แล้ว เราได้ร่วมทำงานที่กลุ่มบริษัท Jardine Fleming (J.P. Morgan ในปัจจุบัน) บริษัทการเงิน การลงทุนที่ใหญ่ที่สุดในภูมิภาคเอเชีย ที่ฮ่องกงด้วยกัน ครั้งที่สาม เมื่อ 15 ปีที่แล้ว ในปีเดียวกันเราได้มาร่วมงานที่พรรคประชาธิปัตย์ สถาบันทางการเมืองที่เราสองคนเชื่อมั่นในอุดมการณ์ และวิธีการทำงานมาตั้งแต่เด็ก ไม่ว่าจะเกิดอะไรขึ้นในภายภาคหน้า เราสองคนไม่เคยเสียใจในการตัดสินใจของเราแม้เรื่องเดียว โดยเฉพาะครั้งที่สี่ ในปี 2000 ที่ตัดสินใจร่วมทีมแข่งขันกอล์ฟที่ราชกรีฑาสโมสรด้วยกันจนคว้าชัยชนะ เพราะเราสองคนมีทั้งบู๊และบุ๋น วันนี้ขอให้เพื่อนโชคดีตลอดไป และหวังว่าเราคงจะได้ร่วมงานเพื่อประเทศชาติด้วยกันต่อไป เพราะแชมป์ของเราคือประเทศไทย #IWillAlwaysSupportYou #OnlyYouAndIKnowBest,นิพิฏฐ์ รองหัวหน้า ปชป.ภาคใต้ เปรียบ กรณ์ เพชรเม็ดงามของพรรค ยินดีใครได้ไป ขณะ พนิช ส.ส.บัญชีรายชื่อ โพสต์อวยพร กรณ์ บอกใจหาย แต่ก็ขอให้โชคดี หวังร่วมงานอนาคต,"ข่าว,การเมือง","กรณ์ จาติกวณิช,เพชรเม็ดงาม,ประชาธิปัตย์,ปชป.,โพสต์อวยพรกรณ์,นิพิฎฐ์ อินทรสมบัติ,พนิช  วิกิตเศรษฐ์,ข่าวทั่วไป",https://www.thairath.co.th/news/politic/1749033
3213,2 อธิการบดี 1 ทนาย ซิวกกต. ประชา-ฐากร ด้วย,"เตรียมส่งสนช.ตีตรา พร้อมกับตัวแทนศาล,ได้แล้วว่าที่ 5 กกต. ฐากร-ประชา มาตามคาด สายวิชาการผงาด เรืองวิทย์-อิสสรีย์ อดีตอธิการบดีเข้าวิน เตรียมส่ง สนช.ประทับตรา ส่วนอีก 2 คน ที่ประชุมใหญ่ศาลฎีกาเลือก ฉัตรชัย ไว้แล้ว อีกหนึ่งคาด 6 ธ.ค.สรุปชื่อ สมชัย ตามจวก มีชัย กำหนดสเปกเทพทำระบบรวน บิ๊กป้อม ปัดโชว์ของ แหวนเพชรน้ำงามแยงตา เรืองไกร จอมร้องจ่อยื่น ป.ป.ช.ตรวจสอบทรัพย์สินทั้งสร้อย แหวน นาฬิกา บิ๊กป๊อก ย้ำยังไม่ถึงเวลาปลดล็อก วิษณุ ยัน คสช.มีทางออกให้พรรคการเมืองแน่ ด้าน พท.ซัด คสช.เอาเปรียบ หาเหตุเตะถ่วงไปเรื่อย เล็งฟ้องศาลรักษาสิทธิ ปชป.ร่วมจี้ปลดล็อก หวั่นประชาชนทำความเข้าใจไม่ทัน กปปส.เย้ยฟังไม่ขึ้นอ้างเหตุไม่สงบ,หลังจากคณะกรรมการสรรหากรรมการการเลือกตั้ง (กกต.) พิจารณาคุณสมบัติผู้สมัครเข้ารับการสรรหาเป็น กกต. จากทั้งหมด 41 คน เหลือผู้มีคุณสมบัติและไม่มีลักษณะต้องห้ามเพียง 15 คน ส่งผลให้บุคคลมีชื่อเสียงต้องหายไปส่วนหนึ่ง ล่าสุดเข้าสู่ขั้นตอนการให้สัมภาษณ์และแสดงวิสัยทัศน์จนได้ชื่อว่าที่ กกต. 5 คนแล้ว,เมื่อเวลา 09.00 น. วันที่ 5 ธ.ค. ที่รัฐสภา นายพรเพชร วิชิตชลชัย ประธานสภานิติบัญญัติแห่ง ชาติ (สนช.) ในฐานะกรรมการสรรหาคณะกรรมการการเลือกตั้ง (กกต.) ให้สัมภาษณ์ถึงขั้นตอนการสัมภาษณ์แสดงวิสัยทัศน์อำนาจหน้าที่ของ กกต. ซึ่งมีผู้ผ่านการคัดเลือกจำนวน 15 คนว่า กรณีที่มีบุคคลที่มีชื่อเสียงบางรายไม่ผ่านคุณสมบัติรอบแรกนั้น ทุกอย่างเป็นไปตามที่กฎหมายกำหนดไว้ หลายคนไม่ผ่านในประเด็นการดำรงตำแหน่งหัวหน้าส่วนราชการน้อยกว่า 5 ปี,ส่วนอีกประเด็นคือการได้รับแจ้งจากนายทะเบียนว่ามีผู้สมัครบางรายถือหุ้นในสื่อสาร ซึ่งเป็นคุณสมบัติต้องห้าม แต่ก็เป็นที่น่าเห็นใจ เพราะผู้ที่ไม่ผ่านคุณสมบัติส่วนนี้คงไม่ได้ทำงานสื่อจริงจัง จึงได้แต่เตือนให้ระมัดระวัง ยืนยันว่าทุกอย่างเป็นไปตามตัวบทกฎหมาย ไม่สามารถตีความเป็นอย่างอื่นได้,นายพรเพชรกล่าวว่า ขณะนี้มีผู้ร้องเรียนกรณีถูกตัดรายชื่อเนื่องด้วยคุณสมบัติไม่ผ่านเข้ามาแล้ว หากผู้ร้องมีรายละเอียดการร้องที่ถูกต้อง คณะกรรมการสรรหาก็จะแก้ไขให้ถูกต้อง ทั้งนี้ หากไม่สามารถสรรหา กกต.ได้ครบ 5 คน ก็จะต้องดำเนินการสรรหาใหม่ ส่วนจะทันตามกรอบเวลาในวันที่ 12 ธ.ค.นี้หรือไม่นั้น หากได้เท่าไหนก็ต้องเป็นไปตามนั้น,ต่อมาเวลา 15.00 น. นายพรเพชรให้สัมภาษณ์ภายหลังคณะกรรมการสรรหา กกต. เชิญผู้สมัครที่ผ่านการตรวจสอบคุณสมบัติ 15 คนเพื่อมาสัมภาษณ์และแสดงวิสัยทัศน์เกี่ยวกับอำนาจและหน้าที่ของ กกต. ว่า คณะกรรมการฯได้ลงมติเลือกผู้สมควรได้รับการแต่งตั้งเป็น กกต. ตามมาตรา 8 (1) แห่ง พ.ร.บ.ประกอบรัฐธรรมนูญว่าด้วย กกต. พ.ศ.2560 ได้ 5 คนครบแล้วดังนี้ 1.นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ 2.นายเรืองวิทย์ เกษสุวรรณ อดีตอธิการบดีมหาวิทยาลัยราชภัฏชัยภูมิ 3.นางชมพรรณ์ พงษ์เจริญ สุธีชาติ ที่ปรึกษากฎหมาย บริษัท วรวิสิฏฐ์ จำกัด และหัวหน้าสำนักงานกฎหมายสุธีรชาติ 4.นายอิสสรีย์ หรรษาจรูญโรจน์ อดีตอธิการบดีมหาวิทยาลัยเทคโนโลยีราชมงคลรัตนโกสินทร์ และ 5.นายประชา เตรัตน์ อดีตผู้ว่าราชการจังหวัดชลบุรี ซึ่งในวันที่ 7 ธ.ค. คณะกรรมการฯจะประชุมกันอีกครั้งหนึ่งเพื่อรับรองมติการประชุมครั้งนี้ เพื่อเสนอให้สนช.พิจารณาต่อไป ส่วนจะบรรจุเข้าวาระการพิจารณาของ สนช.วันไหนนั้นยังไม่ทราบ,ผู้สื่อข่าวรายงานว่า พ.ร.บ.ประกอบรัฐธรรมนูญว่าด้วย กกต. พ.ศ.2560 กำหนดว่า มาตรา 8 ให้กกต.ประกอบด้วยกรรมการ 7 คน ซึ่งพระมหากษัตริย์ทรง แต่งตั้งตามคำแนะนำของวุฒิสภา ที่ได้มาจากคณะกรรมการสรรหาตามมาตรา 8 (1) จากบุคคลผู้สมัครที่ผ่านการคัดเลือกโดยคณะกรรมการฯ 5 คน ซึ่งจะต้องได้รับคะแนนเสียง 2 ใน 3 ของกรรมการที่มีอยู่ และอีก 2 คนมาจากการคัดเลือกของที่ประชุมใหญ่ศาลฎีกาซึ่งต้องได้รับเสียงเกินกึ่งหนึ่งของคะแนนเสียงเท่าที่มีอยู่ เมื่อที่ประชุมใหญ่ศาลฎีกาคัดเลือกได้บุคคลใดแล้วให้เสนอชื่อไปยังวุฒิสภา เพื่อพิจารณาให้ความเห็นชอบ,ผู้สื่อข่าวรายงานว่า การลงมติเลือก กกต.ตามสัดส่วนที่ให้ที่ประชุมใหญ่ศาลฎีกาเลือกขึ้นมา 2 คนตามหลักเกณฑ์ระเบียบศาลฎีกาว่าด้วยการคัดเลือกผู้สมควรได้รับแต่งตั้งเป็นกรรมการเลือกตั้ง พ.ศ.2560 ยังขาดอีก 1 คน ซึ่งในวันที่ 6 ธ.ค. ที่ประชุมใหญ่ศาลฎีกาจะมีการประชุมเพื่อลงมติเลือกอีก 1 คนที่เหลือ หลังจากที่ก่อนหน้านี้วันที่ 18 พ.ย. ที่ประชุมมีมติเลือกนายฉัตรไชย จันทร์พรายศรี ผู้พิพากษาหัวหน้าคณะในศาลฎีกา ที่เป็นผู้สมัครเพียงคนเดียวที่ได้คะแนนเสียงเกินกึ่งหนึ่งของที่ประชุม เห็นสมควรได้รับแต่งตั้งเป็น กกต.ไปก่อนแล้ว,นายสมชัย ศรีสุทธิยากร กกต. โพสต์เฟซบุ๊กว่า กรรมของกรรมการ ดูรายชื่อผู้ที่ผ่านเกณฑ์คุณสมบัติเป็น กกต.แล้ว ต้องยอมรับว่ากติกาที่เขียนคุณสมบัติในรัฐธรรมนูญมาถึงวันนี้ดูแปลกๆ ห้ามรองปลัดกระทรวง แต่ไม่ห้ามอธิบดี เพราะกำหนดว่าต้องเป็นหัวหน้าส่วนราชการ ทั้งๆที่รองปลัดมีระดับตำแหน่งเทียบเท่าอธิบดี และยังมีสายการบังคับบัญชาที่สูงกว่าอธิบดี ห้ามอาจารย์ ผู้ช่วยศาสตราจารย์ รองศาสตราจารย์ในมหาวิทยาลัย แต่ไม่ห้ามครูในโรงเรียนสังกัดกระทรวงศึกษาฯ โดยเหตุที่อาจารย์ไม่มีใบประกอบวิชาชีพ ห้ามเจ้ากรมของทหาร ทั้งๆที่ดูแลกรมเทียบเท่าอธิบดี โดยให้เหตุผลว่า หากเป็นทหารต้องเป็น ผบ.เหล่าทัพ หากตำรวจต้องเป็น ผบ.ตร.เท่านั้น เป็นหัวหน้าส่วนราชการ เป็นทนาย 20 ปี เป็นครู 20 ปี มาสมัครได้ และยังเปิดโอกาสให้กลุ่มวิชาชีพอื่น เช่น แพทย์ ทันตแพทย์ เทคนิคการแพทย์ สัตวแพทย์ เภสัช พยาบาล วิศวะ สถาปัตย์ มาสมัครได้ทั้งสิ้น แต่คนที่มีความรู้ทางการเมือง การปกครอง และกฎหมาย เช่น อาจารย์ในคณะรัฐศาสตร์ นิติศาสตร์ ห้ามสมัคร ยกเว้นจะเป็นศาสตราจารย์ 5 ปี ทั้งหมดนี้เป็นผลพวงจากการเขียนสเปกเทพในรัฐธรรมนูญฉบับนายมีชัย ฤชุพันธุ์ ประธาน กรธ. ไม่สามารถโทษกรรมการสรรหาได้ เพราะท่านทำหน้าที่อย่างตรงไปตรงมาแล้ว จากนี้คงรอดูว่าบุคคลที่ผ่านการสรรหาจะเป็นอย่างไร ส่วนตนรอส่งมอบงาน,ด้านความเคลื่อนไหวของ พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) ที่ให้สัมภาษณ์ต่อสื่อมวลชนน้อยลงอย่างเห็นได้ชัดนั้น วันเดียวกัน ภายหลัง พล.อ.ประยุทธ์เสร็จสิ้นการเป็นประธานในพิธีทำบุญตักบาตรถวายพระราชกุศล พระบาทสมเด็จพระ ปรมินทรมหาภูมิพลอดุลยเดช บรมนาถบพิตร เนื่องในวันคล้ายวันเฉลิมพระชนมพรรษา วันชาติ และวันพ่อแห่งชาติ วันที่ 5 ธันวาคม 2560 ณ บริเวณพระลานพระราชวังดุสิต แล้ว พล.อ.ประยุทธ์ยังคง มีท่าทีนิ่ง ไม่พูดอะไรมาก เมื่อผู้สื่อข่าวถามถึงเหตุผลที่หลังการประชุม ครม. วันที่ 4 ธ.ค. ให้สัมภาษณ์น้อย ผิดปกติ นายกฯกล่าวเพียงสั้นๆว่า ไม่มีอะไร แค่เมื่อย เช่นเดียวกับบรรดารัฐมนตรีที่ต่างสงวนคำพูด ทั้งนี้เป็นที่น่าสังเกตว่าหลังกลับจากการประชุม ครม.สัญจร จ.สงขลา พล.อ.ประยุทธ์พูดจาให้สัมภาษณ์ กับสื่อมวลชนน้อยลง,ขณะที่ พล.อ.ประวิตร วงษ์สุวรรณ รองนายกรัฐมนตรีและ รมว.กลาโหม กล่าวถึงเสียงวิพากษ์วิจารณ์แหวนเพชรที่สวมใส่เมื่อวันที่ 4 ธ.ค.ในการประชุมนัดแรกของ ครม.ประยุทธ์ 5 ว่า ไม่รู้ไปวิพากษ์วิจารณ์อะไรกันหนักหนา เป็นวงเดียว ที่เคยใส่ ตนมีแหวน 3-4 วง แต่เมื่อวันที่ 4 ธ.ค.เลือกใส่วงนี้ เพชรแค่กะรัตเดียวเอง ไม่ใหญ่โตอะไร ไม่ใช่ใส่เพราะเป็นการประชุมนัดแรกของ ครม.ชุดใหม่ และไม่ใช่ต้องการใส่มาโชว์ เพียงแต่บังเอิญแสงสะท้อนพอดี,นายเรืองไกร ลีกิจวัฒนะ คณะทำงานฝ่ายกฎหมายพรรคเพื่อไทย และสมาชิกพรรคเพื่อไทยกล่าวถึงกรณีมีการตั้งข้อสังเกตว่า นาฬิกาและแหวนเพชร ที่ พล.อ.ประวิตร วงษ์สุวรรณ รองนายกรัฐมนตรีและ รมว.กลาโหม ใส่ถ่ายรูปร่วมกับ ครม.ประยุทธ์ 5 เมื่อวันที่ 4 ธ.ค. ได้แจ้งบัญชีทรัพย์สินต่อคณะกรรมการป้องกันและปราบปรามการทุจริตแห่งชาติ (ป.ป.ช.) หรือไม่ว่า ได้เฝ้าดูข้อมูลทรัพย์สินของ พล.อ.ประวิตรอยู่ตลอด ไม่เพียงนาฬิกา แหวนเพชร เท่านั้น ยังมีสร้อยคอ พระเครื่อง ที่เป็นทรัพย์สินมูลค่าเกิน 2 แสนบาท ที่ควรจะแจ้งไว้ในบัญชีทรัพย์สิน นักการเมือง แต่เมื่อมาเป็นข่าวผ่านทางสื่อและมีการตั้งข้อสังเกตต่างๆ จึงต้องมาเปิดดูบัญชีทรัพย์สินนักการเมืองที่ตนมีข้อมูลในมืออีกครั้ง เรื่องนี้ขอให้ พล.ต.อ.วัชรพล ประสานราชกิจ ประธาน ป.ป.ช.พิจารณาไปก่อน โดยไม่จำเป็นต้องรอผู้มาร้อง หากต้องการให้มีคนไปร้องก็ขอให้บอกมา หากใน 2 สัปดาห์ยังไม่มีความชัดเจน หลังจากตนเดินทางกลับจากต่างประเทศจะเดินทางไปยื่นหนังสือขอให้มีการตรวจสอบ พล.อ.ประวิตรอีกครั้ง,นายสุวพันธุ์ ตันยุวรรธนะ รมต.ประจำสำนักนายกรัฐมนตรี ให้สัมภาษณ์ภายหลังได้รับมอบการแบ่งงานว่า บางงานเคยรับผิดชอบและบางงานเป็นงานใหม่ งานสำคัญคือดูแลสำนักพระพุทธศาสนาแห่งชาติ (พศ.) ตนพร้อมสนับสนุน พ.ต.ท.พงศ์พร พราหมณ์เสน่ห์ ผอ.พศ.ดำเนินงานตามแนวทางของท่านอย่างเต็มที่ เพราะทำได้ดีแล้วในการทำให้ พศ.โปร่งใส ไม่มีทุจริต ส่วนการดำเนินคดีทุจริตเงินทอนวัด มีหลายหน่วยงานร่วมกันทำงาน และ ผอ.พศ.รายงานความคืบหน้าโดยตลอด นอกจากนี้จะสนับสนุนปรับปรุงหลักเกณฑ์การให้เงินช่วยเหลือการบูรณปฏิสังขรณ์วัดวาอาราม เงินสนับสนุนด้านการศึกษา ที่คณะสงฆ์คงต้องร่วมมือกับ พศ. ทำทุกอย่างให้ถูกต้อง ส่วนการปฏิรูปกิจการพระพุทธศาสนามีกรอบอยู่แล้ว ครอบคลุมกิจกรรมทุกด้านของ,คณะสงฆ์ และได้ทำมาอย่างต่อเนื่อง เห็นได้ว่ามติของมหาเถรสมาคม (มส.) และคำสั่งของเจ้าคณะใหญ่หนต่างๆ ในระยะที่ผ่านมาสอดคล้องกับแนวทางปฏิรูป เป็นข้อดีในการสร้างศรัทธาต่อการปฏิบัติของคณะสงฆ์,เมื่อเวลา 09.09 น. ที่กระทรวงศึกษาธิการ (ศธ.) นพ.อุดม คชินทร รมช.ศึกษาธิการ ได้เข้ารับตำแหน่งที่ ศธ.อย่างเป็นทางการ มี นพ.ธีระเกียรติ เจริญเศรษฐศิลป์ รมว.ศึกษาธิการ พร้อมด้วยผู้บริหารองค์กรหลัก ศธ. ข้าราชการ บุคลากรต้อนรับ โดย นพ.อุดมได้สักการะสิ่งศักดิ์สิทธิ์ประจำ ศธ. ก่อนขึ้นห้องทำงานบนชั้น 2 ของอาคารราชวัลลภ โดยให้สัมภาษณ์ว่า ไม่ได้ดูฤกษ์อะไรพิเศษ แต่ถือเอาวันดี วันที่ 5 ธ.ค. ซึ่งเป็นวันคล้ายวันพระราชสมภพของในหลวงรัชกาลที่ 9 และเป็นวันพ่อแห่งชาติ วันมงคลเป็นฤกษ์ดีเข้าทำงาน เพราะตนมีความผูกพันกับในหลวงรัชกาลที่ 9 เมื่อครั้งที่พระองค์ประทับที่โรงพยาบาลศิริราช จึงขอนำพระองค์ท่านเป็นหลักชัยในการทำงาน โดยเฉพาะด้านการศึกษาซึ่งในหลวงรัชกาลที่ 9 ได้ทรงงานด้านการศึกษาไว้มากมาย ศธ.เป็นกระทรวงสำคัญ เป็นอนาคตของชาติ ถ้าไม่สามารถปรับตัวเอง ขับเคลื่อนงานต่างๆให้สำเร็จ ประเทศเราไม่มีทางพัฒนา การปฏิรูปการศึกษาทุกระดับตั้งแต่ก่อนอุดมศึกษา จนถึงอุดมศึกษาต้องเชื่อมโยงทั้งระบบ และต้องมีการบูรณาการกันจริงๆ ตนตั้งใจมาทำงาน แม้รู้ว่าเป็นช่วงเวลาสั้น และมีคนบอกว่ามาช่วงนี้เป็นช่วงที่จะมีคนด่าพอดี เพราะกำลังจะเลือกตั้ง แต่ไม่เป็นไร ยินดีรับคำด่า เพราะเราตั้งใจมาทำในสิ่งที่ดีเพื่อประเทศ,พล.อ.อนุพงษ์ เผ่าจินดา รมว.มหาดไทย ให้สัมภาษณ์ถึงกรณีพบอาวุธที่ จ.ฉะเชิงเทราว่า ขณะนี้สถานการณ์ในภาพรวมถือว่ายังเรียบร้อยดี ไม่มีอะไรน่าห่วง เมื่อถามถึงกรณีที่พรรคการเมืองต่างเรียกร้องให้รัฐบาลและ คสช.ปลดล็อกเพื่อให้พรรคการเมืองสามารถเคลื่อนไหวทำกิจกรรมทางการเมืองได้ พล.อ.อนุพงษ์ตอบว่า ยังต้องเป็นไปตามที่ พล.อ.ประวิตร วงษ์สุวรรณ รองนายกฯและ รมว.กลาโหม ระบุก่อนหน้านี้ คือยังไม่พิจารณาปลดล็อก เมื่อถามว่ารัฐบาลและ คสช. จะพิจารณาเรื่องดังกล่าวเพื่อเป็นของขวัญปีใหม่ให้กับบรรดาพรรคการเมือง พล.อ.อนุพงษ์ตอบว่า จะลองเสนอ พล.อ.ประยุทธ์ จันทร์โอชา นายกฯและหัวหน้า คสช.ให้พิจารณาดู,พล.อ.อนุพงษ์ยังกล่าวถึงความคืบหน้าการนำเสนอความเห็นแก้ไขกฎหมายท้องถิ่นว่า ขณะนี้อยู่ในขั้นตอนการพิจารณาของคณะกรรมการร่างกฎหมายของกระทรวงมหาดไทย กำลังเร่งพิจารณาและจะทำให้เสร็จในสัปดาห์ถัดไป เพื่อนำความเห็นส่งไปยังกฤษฎีกาภายในสัปดาห์เดียวกัน ก่อนเข้าสู่การพิจารณาของ สนช. จะเร่งทุกอย่างให้เร็วที่สุด ยืนยันว่าร่างกฎหมายท้องถิ่นจะยึดตามร่างที่สมาชิกสภาปฏิรูปประเทศ (สปท.) ได้นำเสนอมาเป็นหลัก ส่วนข้อเสนอของกรมส่งเสริมการปกครองท้องถิ่น (สถ.) ที่ให้ลดจำนวนสมาชิกองค์การบริหารส่วนตำบล (อบต.) จากหมู่บ้านละ 2 คน เหลือหมู่บ้านละ 1 คนนั้น ขอให้เป็นข้อยุติของ สนช.ว่าจะเอาอย่างไร ส่วนจะควบรวมแต่ละ อบต.หรือไม่นั้น ค่อยว่ากันอีกครั้ง เรื่องนี้ต้องผ่านหลายขั้นตอน,นายวิษณุ เครืองาม รองนายกรัฐมนตรี กล่าวถึงกรณีนายนิกร จำนง ผอ.พรรคชาติไทยพัฒนา แสดงความกังวลหาก คสช.ไม่ปลดล็อกพรรคการเมืองจะทำให้พรรคสิ้นสภาพ เพราะไม่สามารถเตรียมตัวได้ทันตาม พ.ร.บ.ประกอบรัฐธรรมนูญว่าด้วยพรรค การเมืองว่า คสช.เคยระบุไว้แล้วว่ารับรู้ปัญหา กำลังคิดหาทางแก้ไข ยืนยันจะไม่ทำให้เกิดความเสียหาย ซึ่ง พล.อ.ประยุทธ์ จันทร์โอชา นายกรัฐมนตรีและหัวหน้า คสช. ระบุแล้วว่า เรื่องกำหนดเวลาตาม พ.ร.บ.ประกอบรัฐธรรมนูญว่าด้วยพรรคการเมืองนั้น ไม่ต้องเป็นห่วง แม้มีประกาศหรือคำสั่งหัวหน้า คสช.ล็อกเอาไว้แบบนี้ ก็ต้องมีวิธีแก้ไขปัญหาให้ ส่วนจะแก้ไขอย่างไรตนไม่ทราบ เพราะเป็นเรื่องของคสช. ขอให้รอดู คสช.ยืนยันแล้วว่ามีทางออกให้แน่ และจะไม่กระทบทำระบบสมาชิก การเตรียมตัวอะไรต่างๆ หรือแม้แต่เรื่องพรรคสิ้นสภาพนั้นไม่ต้องเป็นห่วง คาดว่า คสช.จะพิจารณาเรื่องนี้ในเร็วๆนี้,นายชัยเกษม นิติสิริ อดีต รมว.ยุติธรรม แกนนำพรรคเพื่อไทย กล่าวถึงกรณี คสช.ยังไม่ปลดล็อกพรรคการเมือง โดยอ้างสถานการณ์ยังไม่น่าไว้วางใจว่า การยังไม่ยอมปลดล็อก และ พล.อ.ประยุทธ์ จันทร์โอชา นายกรัฐมนตรีและหัวหน้า คสช. ยังสั่งรัฐมนตรีทุกคนลงพื้นที่ ถือเป็นการเอาเปรียบนักการเมือง มองได้อย่างเดียวเพื่อเตรียมการเลือกตั้งของตัวเอง การอ้างว่าสถานการณ์ไม่ดี ถ้าพูดอย่างนี้แสดงว่า คสช.อยู่มา 3 ปีกว่าแล้ว แต่ไม่สามารถควบคุมสถานการณ์ได้ โทษใครไม่ได้เลย เท่ากับประกาศให้ประชาชนและทั้งโลกได้เห็นว่ารักษาความสงบเรียบร้อยไม่ได้จึงต้องอยู่ต่อไป ถ้ามีเหตุผลที่ดีกว่านี้ก็ชี้แจงมา จะอ้างเรื่องความสงบไม่ได้ และที่สำคัญมีการขยายอำนาจของกองอำนวยการรักษาความมั่นคงภายในราชอาณาจักร (กอ.รมน.) ให้มี กอ.รมน.จังหวัด เอาฝ่ายปกครอง อัยการ มาเป็นกรรมการ แต่หัวหน้าคือทหาร ทำลักษณะนี้แน่นอนว่าเพื่อชิงความได้เปรียบทางการเมือง,นายชัยเกษมกล่าวว่า การยังคงไม่ปลดล็อก ขณะที่เวลาเหลืออีกแค่ 30 วัน ที่จะให้พรรคการเมืองได้อัพเดตสมาชิกพรรคตาม พ.ร.บ.ประกอบรัฐธรรมนูญว่าด้วยพรรคการเมือง ปัญหาก็จะตามมาเยอะ อยู่ที่ว่ารัฐบาลและ คสช.จะแก้อย่างไร สุดท้ายพอหมดปัญญาแก้จริงๆ ก็ใช้มาตรา 44 หรือแม้จะอาศัยรัฐธรรมนูญในการแก้ไขกฎหมายลูกก็ต้องใช้เวลา และจะเป็นเหตุอ้างเลื่อนโรดแม็ปการเลือกตั้งออกไป ถือว่ากำลังทำอะไรที่ไม่ถูกต้องตามรัฐธรรมนูญที่ฝ่ายตัวเองเป็นคนร่าง และถ้าประชาชนมองเห็นว่าเพราะอะไร แผนใคร แทนที่จะได้เสียงประชาชน อาจกลับตาลปัตรก็ได้ เมื่อถามว่า ถึงเวลานี้มองว่ารัฐบาล คสช.ส่งสัญญาณที่ชัดเจนทางการเมืองในอนาคตแล้วหรือไม่ นายชัยเกษมตอบว่า ในส่วนของ พล.อ.ประยุทธ์ไม่ทราบ แต่อย่างน้อยคนในคสช.ค่อนข้างชัดเจน ต้องมีต่ออำนาจ แต่ทำสำเร็จหรือไม่อยู่ที่เสียงประชาชน,นายชูศักดิ์ ศิรินิล ประธานคณะทำงานฝ่ายกฎหมายพรรคเพื่อไทย กล่าวว่า พล.อ.ประวิตร วงษ์สุวรรณ รองนายกฯและ รมว.กลาโหม อ้างว่าให้สื่อช่วยดูว่าสมควรจะปลดล็อกหรือไม่ และโยนให้ฝ่ายกฎหมายไปพิจารณา ส่วน พล.อ.เฉลิมชัย สิทธิสาท ผบ.ทบ.อ้างสถานการณ์ยังไม่เหมาะสมในการปลดล็อกการเมือง ตนเห็นว่าทั้งสองท่านอยู่ในศูนย์อำนาจของบ้านเมือง ดำรงตำแหน่งสำคัญใน คสช. และกองทัพ ควรต้องพิจารณาทั้งรัฐธรรมนูญที่รับรองสิทธิเสรีภาพและหน้าที่ของพรรคการเมือง รวมทั้งกฎหมายประกอบรัฐธรรมนูญว่าด้วยพรรค การเมืองที่เพิ่งประกาศใช้บังคับให้พรรคการเมืองต้องดำเนินการต่างๆ โดยไม่มีข้อยกเว้นใดๆไว้ เท่าที่ติดตามเรื่องนี้มาดูจะอ้างเหตุผลเป็นรายวัน โดยไม่คำนึงถึงผลกระทบต่อพรรคการเมือง และการระบุให้พรรคการเมืองไปขอขยายเวลานั้น ต้องเป็นเรื่องที่พรรคการเมืองดำเนินการไม่ทัน แต่ที่เป็นอยู่ทุกวันนี้คือ คสช.ห้ามไม่ให้ทำ จึงไม่ควรจะผลักภาระหรือโยนความรับผิดชอบให้พรรคการเมือง,นายชูศักดิ์กล่าวว่า ส่วนข้ออ้างเรื่องสถานการณ์ยังไม่เหมาะสม ก็ไม่รู้สถานการณ์อะไร ด้านความมั่นคงก็เห็นได้อย่างชัดแจ้งว่า คสช.คุมอำนาจไว้แบบเบ็ดเสร็จตลอดสามปีที่ผ่านมา นำมาอ้างโดยไม่คำนึงถึงผลเสียที่จะเกิดขึ้นกับพรรคการเมือง ขอเรียกร้องให้สังคมช่วยกันตรวจสอบว่าเหตุที่ คสช.ยังไม่ปลดล็อกนั้น เป็นข้ออ้างเพื่อหวังผลทางการเมือง อันจะทำให้การเลือกตั้งเลื่อนออกไป และต้องการให้กลุ่มของตนเองอยู่ในอำนาจต่อไปนานที่สุดใช่หรือไม่ ในส่วนของพรรคได้ทำหนังสือถึงหัวหน้า คสช.ไป โดยตรงเมื่อประมาณสามอาทิตย์ที่ผ่านมา เพื่อให้ คสช.ยกเลิกประกาศทั้งหลาย เปิดโอกาสให้พรรค การเมืองได้ดำเนินกิจกรรมทางการเมืองได้ แม้จะมีผู้พูดว่าประกาศดังกล่าวเป็นกฎหมายรับรองไว้ในรัฐธรรมนูญ แต่ก็ไม่ใหญ่ไปกว่า พ.ร.บ.ประกอบรัฐธรรมนูญว่าด้วยพรรคการเมือง ซึ่งประกาศใช้ภายหลัง เรื่องนี้กำลังคิดกันว่าอาจจะต้องพิจารณาเรื่องการใช้สิทธิทางศาล อาจเป็นศาลอาญาหรือศาล ปกครอง เพื่อรักษาไว้ซึ่งสิทธิเสรีภาพของพรรคการเมือง ให้พรรคการเมืองได้ทำหน้าที่ตามกฎหมาย,ด้านนายวิรัตน์ กัลยาศิริ หัวหน้าฝ่ายกฎหมายพรรคประชาธิปัตย์ กล่าวถึงกรณี คสช.และฝ่ายความมั่นคงรัฐยืนยันว่าการจับอาวุธสงครามที่ อ.บางน้ำเปรี้ยว จ.ฉะเชิงเทรา เป็นลอตเดียวกับที่กลุ่มการเมืองใช้สร้างสถานการณ์การเมืองเมื่อปี 57 จึงยังไม่เหมาะที่จะปลดล็อกให้พรรคการเมืองว่า เมื่อฝ่ายความมั่นคงของรัฐยืนยันตัวบุคคลและขบวน การของกลุ่มการเมืองที่เกี่ยวข้องแล้ว ก็ขอให้เร่งสืบสวนสอบสวนอย่างจริงจัง หาให้ได้ว่าใครอยู่เบื้องหลังการสร้างสถานการณ์และใช้ความรุนแรง ใช้อาวุธสงครามกลางเมือง โดยต้องมีพยานบุคคล พยานวัตถุพอสมควร โดยเฉพาะพยานทางนิติวิทยาศาสตร์ เช่น ลายนิ้วมือ หรือดีเอ็นเอ ที่สามารถพิสูจน์ เอกลักษณ์เฉพาะบุคคลได้เพื่อสาวถึงผู้บงการ และผู้สนับสนุนอยู่เบื้องหลัง รวมถึงอาวุธอื่นๆ ที่ยังกระจายในจุดต่างๆ หรือในที่ของอดีตนักการเมืองบางกลุ่ม โดยต้องแจ้งข้อเท็จจริงและความคืบหน้าในคดีให้สาธารณชนรับทราบเท่าที่ไม่กระทบต่อรูปคดี ไม่เช่นนั้นจะมีการกล่าวอ้างสถานการณ์ความไม่สงบให้เกิดขึ้นตลอดเวลา จนสังคมไทยส่วนหนึ่งเริ่มตั้งข้อสงสัยว่าเป็นเหตุการณ์ที่เกิดขึ้นจริง หรือเป็นเรื่องอ้างสถานการณ์กันแน่,นายวิรัตน์กล่าวว่า เป็นหน้าที่ของ คสช.ที่จะจัดการปัญหาความไม่สงบทั้งหลายให้กลับคืนสู่สภาพปกติโดยเร็วและเดินหน้าเข้าสู่การเลือกตั้งทั่วไป เพราะขณะนี้ พ.ร.บ.ประกอบรัฐธรรมนูญว่าด้วยพรรคการเมืองมีผลบังคับใช้แล้ว มีการกำหนดระยะเวลาของขั้นตอนต่างๆชัดเจนแล้ว ว่าต้องเลือกตั้งหัวหน้าพรรค คณะกรรมการบริหารพรรค และแนวทางนโยบายพรรค เหลือแค่ 100 กว่าวันก็จะครบกำหนดที่ว่านี้ ที่สำคัญการเลือกตั้งครั้งนี้กำหนดให้ใช้ระบบใหม่แบบจัดสรรปันส่วนผสม ต้องเพิ่มให้มีระบบไพรมารีโหวต ทุกพรรคการเมืองต้องจัดเลือกตั้งในเขตเลือกตั้งนั้นๆ โดยสมาชิกพรรคแต่ละพรรค 1 ครั้งก่อน แล้วจึงส่งไปลงเลือกตั้งโดยให้ประชาชนเลือกในวันเลือกตั้งทั่วไปอีกครั้ง จึงต้องให้เวลาประชาชนทำความเข้าใจในระบบเลือกตั้งใหม่ ไม่ให้เกิดข้อผิดพลาด ฉะนั้นจึงไม่ควรเลื่อนการปลดล็อกพรรคการเมือง หรือเลื่อนโรดแม็ปการจัดเลือกตั้งทั่วไปออกไปอีก,นายถาวร เสนเนียม อดีต ส.ส.สงขลา พรรคประชาธิปัตย์ และแกนนำ กปปส. กล่าวถึงกรณีฝ่ายความมั่นคงของรัฐบาลอ้างเหตุจับกุมอาวุธสงครามของกลุ่มการเมืองว่ายังไม่ควรปลดล็อกให้พรรคการเมืองทำกิจกรรมว่า การอ้างเหตุผลของฝ่ายความมั่นคงต้องแยกออกเป็น 2 ส่วน คือ 1.โรดแม็ปการเลือกตั้งที่ประกาศเป็นสัญญาประชาคมแล้ว 2.การป้องกันและปราบปรามไม่ให้เกิดเหตุการณ์ หรือสร้างสถานการณ์ความรุนแรงขึ้น อยากให้ คสช.แยกแยะทั้งสองเรื่องนี้ออกจากกัน การอ้างเหตุว่ามีการจับอาวุธสงคราม หรือส่อจะเกิดเหตุป่วน เหตุไม่สงบนั้น ทุกประเทศในโลก แม้แต่อังกฤษ สหรัฐอเมริกา หรือเยอรมนี ก็ยังมีเหตุก่อการร้ายเกิดขึ้น แต่ประชาคมโลกเขาก็ยังเดินหน้าจัดการเลือกตั้งตามระบบไปได้ ฉะนั้นการอ้างเหตุผลนี้แล้วบอกว่ายังไม่ควรปลดล็อก หรือควรเลื่อนโรดแม็ปออกไปอีก มันฟังไม่ขึ้น อยากให้หาสาเหตุหรือบอกเหตุผลที่ดีกว่านี้มาบอกสังคมจะดีกว่า เพราะนอกจากจะไม่เป็นผลดีต่อภาพลักษณ์ของรัฐบาล คสช.แล้ว ยังทำลายความเชื่อมั่นและกระทบต่อระบบเศรษฐกิจโดยรวมของประเทศด้วย,พล.ท.สรรเสริญ แก้วกำเนิด โฆษกประจำสำนักนายกรัฐมนตรี กล่าวถึงข้อเสนอของนักการเมืองเกี่ยวกับการแก้ไขปัญหาราคาข้าวตกต่ำในช่วงฤดูกาลเก็บเกี่ยว ให้รัฐออกมาตรการประกันรายได้ จ่ายสมทบเงินส่วนต่าง และเก็บข้าวไว้ในยุ้งฉางชะลอการขาย จ่ายดอกเบี้ยให้ชาวนาทดแทน ว่า การเสนอความเห็นในช่วงนี้เป็นการฉวยโอกาสสร้างพื้นที่ข่าวให้กับตนเอง อาจเจตนาทำให้สังคมมองรัฐบาลยังไม่ได้ทำอะไร ทั้งที่ความจริง ครม.ได้มีมติเห็นชอบมาตรการช่วยเหลือเกษตรกรและรักษาเสถียรภาพราคาข้าว ปีการผลิต 2560/2561 ตั้งแต่ เมื่อวันที่ 19 ก.ย.แล้ว อาทิ ให้สินเชื่อชะลอขายข้าวและปรับปรุงคุณภาพข้าว 1,200 บาทต่อไร่ ให้สินเชื่อกลุ่มสหกรณ์ เพื่อรวบรวมนำแปรรูป อัตรา 1,200 บาทต่อตัน หรือชดเชยดอกเบี้ยให้โรงสีข้าว อัตราร้อยละ 3 เพื่อรวบรวมข้าวจากเกษตรกรเก็บไว้ในสต็อก 2-6 เดือน โดยนายกฯเป็นห่วงการให้ข่าวดังกล่าวอาจก่อให้เข้าใจผิดว่ารัฐบาลนิ่งเฉย จึงกำชับทุกหน่วยงานติดตามข่าว และชี้แจงทำความเข้าใจให้ทันสถานการณ์,นายศุภชัย ศรีหล้า อดีต ส.ส.อุบลราชธานี พรรคประชาธิปัตย์ กล่าวถึงกรณี พล.ท.สรรเสริญ แก้วกำเนิด โฆษกประจำสำนักนายกฯ ระบุว่านักการเมืองฉวยโอกาสสร้างพื้นที่ข่าวในการเสนอให้รัฐบาลแก้ไขปัญหาข้าวตกต่ำในช่วงฤดูเก็บเกี่ยวว่า ไม่ค่อยสบายใจเมื่อเห็น พล.ท.สรรเสริญออกมาพูดเเบบนี้ เพราะถ้าวันใดรัฐบาลปิดหู ไม่รับฟังข้อเสนอแนะใดๆ ปิดตามองไม่เห็นความทุกข์ยากของประชาชน และปิดปากไม่ยอมให้ประชาชนพูด นั่นนับเป็นสัญญาณอันตรายที่รัฐบาลกำลังใกล้จะถึงวันล่มสลาย ถ้ารัฐบาลรับฟังข้อเสนอเรื่องการแก้ปัญหาข้าวอย่างเปิดใจ น้อมรับไปแก้ไขจะมีแต่ทางบวก ได้กับได้ แต่การส่ง พล.ท.สรรเสริญออกมาตอบโต้ว่าคนอื่นให้ข้อมูลใส่ร้าย โดยไม่สนใจข้อเท็จจริงในความเดือดร้อนประชาชนที่เกิดขึ้นนั้น คอยดูผลจะออกมาในทางตรงกันข้าม ขอเตือนว่าอย่าหลงในอำนาจ เพราะจะไม่สามารถพาบ้านเมืองไปสู่เป้าหมายได้,นายนริศ ขำนุรักษ์ อดีต ส.ส.พัทลุง พรรคประชาธิปัตย์ กล่าวถึงการแก้ไขปัญหายางพาราตกต่ำต่อเนื่องว่า ขอเสนอมาตรการในการแก้ปัญหาราคายางพาราตกต่ำต่อคณะผู้บริหารกระทรวงเกษตรฯ โดยเฉพาะนายกฤษฎา บุญราช รมว.เกษตรฯ และนายวิวัฒน์ ศัลยกำธร รมช.เกษตรฯ คือ 1.นายกรัฐมนตรี รัฐมนตรี หรือส่วนราชการที่เกี่ยวข้อง ควรจะฟังเสียงประชาชนผู้เดือดร้อนโดยเฉพาะเกษตรกรโดยไม่มีอคติว่า จะเป็นการเมืองหรือไม่ 2.ให้การยางประเทศไทย (กยท.) ทบทวนการลงทุนกับบริษัท 5 เสือยักษ์ใหญ่ในวงการยาง เพราะอาจทำให้เกิดการฮั้วราคาจนกระทบต่อราคายางพาราของเกษตรกรชาวสวนยาง 3.การซื้อปุ๋ยให้กับเกษตรกรสวนยางในโครงการปลูกพืชทดแทน ควรจ่ายเป็นเงินสดให้เกษตรกรโดยตรงเพื่อไปเลือกซื้อเอง เพราะวิธีการที่ผ่านมา มีปัญหาเรื่องคุณภาพ และราคาแพงกว่าท้องตลาด สุ่มเสี่ยงต่อการแสวงหาผลประโยชน์เพื่อส่วนตัว,นายอนุรักษ์ ทศรัตน์ อธิบดีกรมการจัดหางาน (กกจ.) กระทรวงแรงงาน กล่าวถึงกรณี ครม. ตีกลับร่าง พ.ร.ก.การบริหารการทำงานของคนต่างด้าว พ.ศ.2560 ใน 2 ประเด็นคือ การไม่กำหนดโซนนิ่งที่พักแรงงานต่างด้าว และบทลงโทษยังไม่สอดคล้องว่า การที่ ครม. ตีกลับร่าง พ.ร.ก.เรื่องโซนนิ่งที่พักไม่ได้มีปัญหาอะไร เพียงแค่ให้ดูแลให้เรียบร้อย ถูกสุขลักษณะ ส่วนบทลงโทษก่อนหน้านี้ถูกมองว่าโทษปรับ 400,000- 800,000 บาท สูงมากเกินไป จึงได้ปรับแก้ลดลงเหลือเพียง 100,000 บาท แต่ ครม.ยังติดใจที่ยังมีโทษจำคุกอยู่ด้วย ซึ่งเป็นโทษที่แรงเกินไป น่าจะมีเพียงโทษปรับนับตามรายหัวแรงงานเท่านั้น ส่วนกรอบระยะเวลาในการแก้ไขไม่จำเป็นต้องทำให้ทัน 31 ธ.ค. ที่ครบกำหนดชะลอโทษตามมาตรา 44 เพราะการปรับแก้ พ.ร.ก. เป็นคนละเรื่องกับการผ่อนปรน โดยในวันที่ 6 ธ.ค. จะมีการประชุมผู้ที่เกี่ยวข้องเพื่อปรับแก้ร่าง พ.ร.ก. ใน 2 มาตรา เกี่ยวกับ โทษคาดว่าอีก 2 สัปดาห์จะเสนอ ครม.ได้อีกครั้ง,วันเดียวกัน ที่รัฐสภา นายมานิจ สุขสมจิตร ประธานอนุกรรมการด้านการสื่อสารกับสังคม ในคณะกรรมการปฏิรูปกระบวนการยุติธรรม (ตำรวจ) แถลงว่า คณะกรรมการปฏิรูปตำรวจเห็นชอบข้อเสนอของคณะอนุกรรมการด้านการบังคับใช้กฎหมายเรื่องการกำหนดโครงสร้างตำแหน่งพนักงานสอบสวน ที่ยึดหลักการสร้างความชำนาญเฉพาะด้านมีอิสระ และก้าวหน้าในการปฏิบัติงานสายอาชีพ โดยยังคงให้งานสืบสวนสอบสวนอยู่ในสำนักงานตำรวจแห่งชาติ และให้ผู้ที่เติบโตในสายงานสืบสวนสอบสวนมีโอกาสเข้ารับการคัดเลือกให้เป็น ผบ.ตร.ได้ เพื่อแก้ไขปัญหาขาดแคลนเจ้าหน้าที่เนื่องจากขอโอนย้ายไปอยู่สายงานอื่น ส่วนความรับผิดชอบของหัวหน้าสถานีตำรวจนั้น ให้หัวหน้าสถานีตำรวจและหัวหน้างานสืบสวนสอบสวนปฏิบัติหน้าที่ร่วมกัน โดยให้หัวหน้าสถานีตำรวจเป็นผู้รับผิดชอบในการส่งสำนวนการสอบสวนให้แก่พนักงานอัยการ หากมีความเห็นแย้งกันเกี่ยวกับความเห็นทางคดี ให้ผู้บังคับการ เป็นผู้ชี้ขาด หลังจากนี้คณะกรรมการปฏิรูปตำรวจจะนำแผนงานดังกล่าว ไปเปิดรับฟังความเห็นผู้เกี่ยวข้อง ก่อนส่งต่อไปให้รัฐบาลดำเนินการเข้าสู่กระบวนการบัญญัติเป็นกฎหมายต่อไป",ได้แล้วว่าที่ 5 กกต. ฐากร-ประชา มาตามคาด สายวิชาการผงาด เรืองวิทย์-อิสสรีย์ อดีตอธิการบดีเข้าวิน เตรียมส่ง สนช.ประทับตรา ส่วนอีก 2 คน ที่ประชุมใหญ่ศาลฎีกาเลือก ฉัตรชัย ไว้แล้ว อีกหนึ่งคาด 6 ธ.ค.สรุปชื่อ,"ข่าว,การเมือง","ข่าวหน้า 1,กกต.,สรรหา กกต.,ตรวจสอบทรัพย์สิน,บิ๊กป้อม",https://www.thairath.co.th/news/politic/1145290
8748,ศุกร์สบาย 27/11/58,"ช็อปปิ้ง-โปรโมชั่น,ห้างเซ็นทรัล ทุกสาขา รวมทั้งเซ็นทรัลเอ็มบาสซี, ช็อปในเซ็นทรัลพลาซา พระราม 9 และ สีลมคอมเพล็กซ์ จัดรายการ Lets Celebrate 2016 ช็อปทุก 1,500 บาท หรือนำคะแนนสะสม The 1 card 100 คะแนนแลกรับสติกเกอร์เพื่อใช้เป็นส่วนลด สูงสุด 50% ถึง 29 ก.พ.59,ส่วนแผนก Zeen Zone เซ็นทรัล จัดโปรโมชั่นลดราคาสูงสุด 40% ถึง 3 ม.ค.59,ศูนย์การค้าเทอร์มินอล 21 จัด Mens Style Icon พบแฟชั่นเสื้อผ้า หลากหลายสไตล์ จากแบรนด์ดัง อาทิ Greyhound, Burton, Time deco ฯลฯ ลดราคาสูงสุด 70% ที่ชั้น LG, G, M ถึง 7 ธ.ค. ,Stylenanda แบรนด์ดัง จากเกาหลี ฉลองเปิดร้านใหม่รับส่วนลดสินค้าทุกรายการ 20% สำหรับ 100 คนแรกที่เข้ามาช็อป เพียงแชร์ภาพกับสินค้าและแท็ก@mcuratedรับ 3 CE Lucky Bag ตั้งแต่เวลา 18.00-22.00 น. ที่ร้านสไตล์นันดะ ชั้น 1 พารากอน ดีพาร์ทเม้นต์สโตร์,DAPPER ยกขบวนแฟชั่นหน้าหนาว 2015 มาลดราคาสูงสุดถึง 50% ในรายการ DAPPER Year End Offers ลดทั้งร้านทั่วประเทศ นอกจากนี้สินค้าใหม่ก็ลด 30% ถึง 3 ม.ค.,กิจกรรมสนุกปลายปี,เดอะ พรอมานาด ไลฟ์สไตล์ มอลล์ รามอินทรา เนรมิตโลกแห่งการ์ตูนมาไว้ในงาน Cartoon Carnival 2015 ที่ชั้น 1 พบกับบ้าน Dora สูงกว่า 4 เมตร, ทีเร็กซ์ ไดโนเสาร์ขนาดเท่าตัวจิรงที่เดินได้และตัวการ์ตูนคลาสสิก ระหว่างวันที่ 27 พ.ย.-7 ธ.ค. ,เดอะ มอลล์ กรุ๊ป ฉลองเทศกาลวันพ่อด้วยกิจกรรมชวนพ่อลูกถ่ายรูปสุดซึ้ง-เท่-ซ่า-เฮฮา-บ้าพลัง แบบสุดๆ แล้ว มาแชร์ความรักในแคมเปญออนไลน์ โดยโพสต์ลงเฟซบุ๊ก หรือ IG พร้อม#TeamDadZa เพื่อลุ้นรับซัมซุง กาแลคซี่ S6 ตั้งแต่วันที่ 28 พ.ย.- 5 ธ.ค. ,จิม ทอมป์สัน ฟาร์ม นครราชสีมา ชวนเที่ยวงาน มังมูน บุญข้าว สัมผัสความงดงามของธรรมชาติและเรียนรู้จิตวิญญาณแห่งความเป็นอีสาน จะเปิดให้เข้าชมระหว่างวันที่ 5 ธ.ค.-10 ม.ค. ซื้อบัตรได้ที่ไทยทิคเก็จเมเจอร์ หรือ โทร. 0-2762-2566,0-4437-3116,ซิสเล่ย์ จัดกิจกรรมเวิร์กช็อปเรียนรู้เทคนิคการแต่งหน้าฟรี กับ มร.คอลาญานี อเล็กซานเดอร์ ผู้เชี่ยวชาญศาสตร์การแต่งหน้าชั้นสูง โทร.สำรองที่นั่งในวันที่ 29 พ.ย.-1 ธ.ค. ที่ เซ็นทรัล ชิดลม โทร. 0-2254-3574, วันที่ 3-6 ธ.ค. ที่ สยามพารากอน โทร. 0-2610-7737,อุทยาน เฉลิมพระเกียรติสมเด็จพระศรีนครินทราบรมราชชนนี จัดโครงการ ดนตรีในอุทยาน ในวันที่ 29 พ.ย., 6 และ 13 ธ.ค. ชมฟรีตั้งแต่เวลา 17.00-18.30 น. ,มูลนิธิสหชาติ ร่วมกับกลุ่มศิลปินจีวันแบรนด์ จัด คอนเสิร์ตป่าเรียกนก วันที่ 13 ธ.ค. เวลา 14.00-17.00 น. ที่ห้องออดิทอเรียม สมาคมฝรั่งเศส จองบัตรได้ที่ 09-5845-5333, 09-2635-4443 รายได้หลังหักค่าใช้จ่าย มอบให้มูลนิธิสหชาติ.","ห้างเซ็นทรัล ทุกสาขา รวมทั้งเซ็นทรัลเอ็มบาสซี, ช็อปในเซ็นทรัลพลาซา พระราม 9 และ สีลมคอมเพล็กซ์ จัดรายการ Lets Celebrate 2016 ช็อปทุก 1,500 บาท หรือนำคะแนนสะสม The 1 card 100 คะแนนแลกรับสติกเกอร์เพื่อใช้เป็นส่วนลด","ไลฟ์สไตล์,ผู้หญิง","ศุกร์สบาย,ช็อปปิ้ง,โปรโมชั่น,กิจกรรมสนุกปลายปี,เซ็นทรัล,เทอร์มินอล 21,Stylenanda,DAPPER,เดอะ พรอมานาด ไลฟ์สไตล์ มอลล์ รามอินทรา,เดอะ มอลล์,จิม ทอมป์สัน ฟาร์ม,ซิสเล่ย์,มูลนิธิสหชาติ,ข่าวสตรี,ข่าวไทยรัฐ,ไทยรัฐฉบับพิมพ์,ข่าว",https://www.thairath.co.th/lifestyle/woman/542064
4920,รีวิวไอศกรีมอร่อย ราชาไอศกรีม ศรีราชา สูตรเด็ดท็อปปิงจัดเต็ม,"ราชาไอศกรีม ศรีราชา ไอศกรีมสูตรเด็ด ท็อปปิงจัดเต็ม ตำนาน 15 ปี ที่คนพื้นที่ติดใจ หวานเย็นชื่นใจ เริ่มต้น 20 บาท เจาะอร่อยร้านราชาไอศกรีม ศรีราชา จ.ชลบุรี เป็น Food Truck ที่มีไอศกรีมหลายรสชาติ ทำเองทุกอย่างตั้งแต่ไอศกรีมยันท็อปปิง ,หลังจากที่พวกเราทีมงาน Wongnai ชลบุรี มากินข้าวเที่ยงกันแถวๆ ย่านศรีราชาจนอิ่ม พวกเราก็อยากหาร้านของหวานตบท้ายกันซะหน่อย,เดินไปมาแถวเทศบาลศรีราชาก็พบกับร้าน ราชาไอศกรีม ศรีราชา ร้านไอศกรีมชื่อดังที่ขายมานานกว่า 15 ปี เป็นร้าน Food Truck โดยมีลุงหนวดกับป้าดะยืนขายกันสองคน ร้านนี้จะเป็นอย่างไรจะเด็ดแค่ไหน ตามมาดู,ลุงหนวดและป้าดะ เจ้าของร้านไอศกรีมบอกว่า แต่ก่อนไอศกรีมก็รับเขามาขาย แต่รสชาติยังไม่ถูกใจเลยลองทำไอศกรีมเองมาเรื่อยๆ เริ่มจากรสกะทิก่อน จากนั้นก็ค่อยๆ ทำรสอื่นตามมา,จนปัจจุบันมีมากกว่า 20 รส โดยสูตรไอศกรีมนั้นลุงหนวดคิดขึ้นเองทั้งหมด แต่ละรสจะสลับสับเปลี่ยนไม่ซ้ำกันทุกวัน ยกเว้นรสกะทิที่มีทุกวัน,ลุงหนวดคอยตักไอศกรีม ส่วนป้าดะตักท็อปปิง สำหรับตัวท็อปปิงก็มีให้เลือกเยอะแยะมากมาย สามารถใส่ได้ 3 อย่าง มีทั้ง ข้าวโพด, ลูกชิด, มันเชื่อม, ฟักทอง, วุ้น,  ถั่วต่างๆ และอื่นๆ อีกมากมาย สดใหม่ทุกวัน ลุงกับป้าคอนเฟิร์ม,ไอศกรีมก็มีกว่า 20 รสชาติ แต่ที่เป็นที่นิยมเลยก็คือ รสกะทิสด, รสกะทิสดไข่เค็ม จะขายหมดทุกวัน ส่วนรสที่เบเบ้ชอบวันนี้ขอยกให้ รสสตรอเบอร์รี่เลยค่ะ เปรี้ยวหวานชื่นใจสุดๆ ราคาจะอยู่ที่ 20-70 บาท คิดเป็นลูก ลูกละ 10 บาท มีทั้งถ้วย ขนมปัง และแบบใส่โคน￼￼,ถ้วยนี้ 50 บาทค่ะ ได้มาหลายรสเลย เครื่องแน่นมาก,และถ้าใครอยากแวะไปอุดหนุนคุณลุงกับป้า ก็ตามไปได้เลยค่ะ คุณลุงจะจอดรถแถวๆ เทศบาลศรีราชา ถนนเจิดจอมพล ตอนเย็นจะเจอคนต่อแถวซื้อกันเพียบ,เร็วๆ นี้ ราชาไอศกรีม ศรีราชา กำลังมาในรูปโฉมใหม่ มีการปรับแต่งหน้าร้านเล็กน้อย แต่ยังเป็น Food Truck เหมือนเดิม และเพื่อนๆ สามารถติดตามร้านเด็ดร้านดังในชลบุรี แบบนี้ต่อได้ที่ ชลบุรีกินอะไรดี นะคะ,พิกัด : ถนนเจิดจอมพล แถวๆ เทศบาลศรีราชา และ Tesco Lotus,เวลาเปิด-ปิด : ขายทุกวัน เวลา 12.00-21.00 น.,#วงในบอกมา, ร้านไอศกรีมเจ้าเด็ดในตำนานเมืองศรีราชา ขายมานานกว่า 15 ปี , ทำเองทุกอย่าง ตั้งแต่ไอศกรีม และท็อปปิงต่างๆ โดยลุงหนวดและป้าดะค่อยๆ ปรับปรุงสูตร และเพิ่มรสชาติมาเรื่อยๆ จนปัจจุบันมีมากกว่า 20 รส , ขายมานานจนสามารถส่งลูกๆ เข้ามหาลัยได้ โดยรสที่ขายดีที่สุดก็คือ รสกะทิสด และรสกะทิสดไข่เค็ม ,ดูรีวิวเพิ่มเติม : ,ราชาไอศกรีม ศรีราชา",รีวิวร้านราชาไอศกรีม ศรีราชา จ.ชลบุรี เป็น Food Truck ที่มีไอศกรีมหลายรสชาติ ทำเองทุกอย่างตั้งแต่ไอศกรีมยันท็อปปิง,ข่าว,"รีวิวอาหาร,ไอศกรีมกะทิ,ไอศกรีมอร่อย,ร้านอร่อย ชลบุรี,ไอศกรีมทรงเครื่อง",https://www.thairath.co.th/news/1328987
3924,คาดกว่า5แสนคน ร่วมพิธีเคลื่อนศพพ่อคูณ,"เตรียมดอกบัว4แสน-ไม่พอ จราจรเมืองขอนแก่นอัมพาต พี่น้องจก-ทาร่วมบวช109รูป,คลื่นมหาชนแห่สักการะสรีระสังขารหลวงพ่อคูณวันสุดท้ายอย่างเนืองแน่นจนล้นห้องประชุมอเนกประสงค์กาญจนาภิเษก มข. หลายคนปักหลักเฝ้ารอเปิดประตูตั้งแต่ตี 5 ส่งผลการจราจรในเมืองขอนแก่นติดหนึบ คณะแพทยศาสตร์ มข. เปิดให้ดูความพร้อมของอ่างสเตนเลสสำหรับใช้ดองศพตั้งไว้ที่ชั้น 7 ก่อนนำร่างแช่ ขณะที่คนสมัครบวชถวายอุทิศส่วนกุศลเกินปริมาณต้องขยายจากเดิม 93 คน เป็น 109 คน คาดวันย้ายสรีระสังขารคนจะยิ่งทะลักมากกว่าทุกวัน สั่งระดมดอกบัวเพิ่ม 3-4 แสนดอก เพื่อรองรับคลื่นมหาชน,คลื่นญาติธรรมแห่ร่วมพิธีสวดพระอภิธรรมและสักการะสรีระสังขารพระเทพวิทยาคม หรือหลวงพ่อคูณ ปริสุทฺโธ เจ้าอาวาสวัดบ้านไร่ ในวันสุดท้ายอย่างเนืองแน่น ทั้งนี้ตั้งแต่เวลา 05.00 น.วันที่ 23 พ.ค. ที่ศูนย์ประชุมอเนกประสงค์กาญจนาภิเษก มหาวิทยาลัยขอนแก่น ศิษยานุศิษย์จากทั่วประเทศทยอยเดินทางเข้ามากราบสรีระสังขารในพิธีบำเพ็ญ กุศลวันสุดท้ายอย่างเนืองแน่นมากกว่าทุกวันจนล้นทะลักออกมาด้านนอกศูนย์ประชุมและต่อเนื่องตลอดทั้งวันทำให้การจราจรบริเวณศูนย์ประชุมฯติดขัดไปจนถึงถนนรอบนอก ส่งผลให้การจราจรในเมืองขอนแก่น ติดขัดตั้งแต่แยกเซ็นทรัล แยกศรีฐานตัดใหม่ไปจนถึงถนนมะลิวัลย์ โดยเฉพาะถนนกัลปพฤกษ์ด้านหน้าหอประชุมฯ การจราจรติดขัดมาก เจ้าหน้าที่ตำรวจจราจรต้องทำงานอย่างหนักเพื่อระบายรถ,ด้านโรงทานต่างๆที่มีอยู่นับร้อยโรงต่างแน่นขนัด ไปด้วยผู้คนที่ยืนต่อแถวเข้าคิวรอรับอาหาร ทำให้ปริมาณอาหารไม่เพียงพอกับความต้องการ เนื่องจากญาติโยมมากันเป็นจำนวนมากกว่าทุกวัน ต่อมาช่วงสายวันเดียวกัน นายบุญถึง ผลพานิชย์ อดีต ส.ส.นครราชสีมา เป็นประธานในพิธีสวดมาติกาบังสุกุล จากนั้นเปิดให้ประชาชนทยอยวางดอกบัวสักการะสรีระสังขารอีกรอบ ซึ่งบรรยากาศเป็นไปอย่างแออัดและล่าช้า เพราะทุกคนต้องใช้เวลาตั้งจิตอธิษฐาน และยังนำกล้องขึ้นมาถ่ายภาพเป็นที่ระลึก,ส่วนด้านนอกหอประชุมมีกลุ่มพ่อค้าแม้ค้านำลอตเตอรี่มาเดินเร่ขายจำนวนมากเนื่องจากเจ้าหน้าที่ตำรวจห้ามตั้งแผงขาย มีคนที่มาร่วมงานสวดซื้อหาเลขเด็ดเสี่ยงโชคกันอย่างคึกคัก เลขเด็ดล้วนเป็นเลขเกี่ยวกับหลวงพ่อคูณ โดยคนขายได้พิมพ์ตัวเลขหลวงพ่อคูณมาติดไว้หน้าแผงให้เลือกซื้อด้วย อาทิ เลขอายุ วันเกิด วันบวช วันละสังขาร ปีพรรษา เลขฝาโลงแก้ว เลขทะเบียนรถวันเคลื่อนย้ายสรีระจากอาคาร 25 ปีมายังศูนย์ประชุมอเนกประสงค์ บางคนเอาเลขวันเคลื่อนย้ายสรีระ ในวันที่ 24 พ.ค.และเลขชั้น 7 ที่ตั้งอ่างแช่สรีระเป็นอาจารย์ใหญ่มารวมกันเป็นเลข 3 ตัว นอกจากนี้ยังมีคนสอบถามหาหมายเลขของอ่างสเตนเลส แต่ยังไม่มีใครรู้ มีคนเคยเห็นเพียงเลขความหนาของอ่างซึ่งมี 5 ตัวเลขและเลขรหัสสเตนเลสที่ใช้ทำอ่างมี 5 ตัวเลขเรียงกัน,รศ.ดร.กิตติชัย ไตรรัตนศิริชัย อธิการบดี มหาวิทยาลัยขอนแก่น กล่าวว่า ทุกวันมีคนมากราบสรีระสังขารหลวงพ่อคูณมากถึงวันละนับแสนคน ทยอยมาจากหลายจังหวัดทั่วประเทศ สำหรับวันเคลื่อนย้ายสังขารได้จัดเตรียมดอกบัวไว้ 1.5 แสนดอก แต่คงไม่เพียงพอแน่นอนเพราะคนจะแห่กันมาจำนวนมหาศาลมากกว่าทุกวัน ขณะนี้ได้ให้เจ้าหน้าที่ไปหาดอกบัวใน จ.ขอนแก่น และจังหวัดใกล้เคียงมาเพิ่มให้ได้ 3-4 แสนดอก,สำหรับการเปิดรับสมัครนักศึกษา เจ้าหน้าที่ มข. และบุคคลทั่วไปร่วมบรรพชาสามเณรถวายเป็นกุศลแด่หลวงพ่อคูณ ปริสุทฺโธ จำนวน 93 คน ซึ่งเป็นจำนวนมากกว่าอายุของหลวงพ่อคูณ 1 ปี ปรากฏว่ามีลูกศิษย์และคนทั่วไปที่มีความศรัทธา ตลอดจนลูกของข้าราชการผู้ใหญ่ยื่นสมัครบวชจนยอดเกิน 93 คน ตามที่ตั้งเป้าไว้ คณะทำงานในการจัดพิธีบวชจึงสนองความศรัทธาด้วยการขยายจำนวนคนที่จะบวชไปถึง 109 คน โดยจะเข้าพิธีบวชหน้าสรีระสังขารของหลวงพ่อคูณในช่วงเช้าวันที่ 24 พ.ค. ส่วนของยอดเงินบริจาคเข้ากองทุนหลวงพ่อคูณ ปริสุทฺโธ จนถึงคืนวันที่ 22 พ.ค. มียอดบริจาค 36.7 ล้านบาท เฉพาะวันที่ 22 พ.ค. วันเดียวสูงถึง 9 ล้านบาท และยังไม่รวมยอดวันที่ 23 พ.ค.,ขณะที่นายหฤษฎ์ อินทะกนก กรรมการผู้จัดการ บริษัท กนกไทย จำกัด พร้อมคณะผู้บริหารนำอ่างสเตนเลสที่ใช้สำหรับแช่สรีระหลวงพ่อคูณ ส่งมอบให้กับ ผศ.ยรรยง ทุมแสง หน.ภาควิชากายวิภาคศาสตร์ มหาวิทยาลัยขอนแก่น และไปตั้งไว้ในพิพิธภัณฑ์ใหญ่ ชั้น 7 อาคารเรียนรวมภาควิชากายวิภาคศาสตร์ คณะแพทยศาสตร์ มข. ซึ่งจะใช้เป็นที่เก็บสรีระสังขารหลวงพ่อคูณเป็นเวลา 1 ปี ขณะเดียวกัน เจ้าหน้าที่คณะแพทยศาสตร์ มข. เร่งตกแต่งห้อง นอกจากนี้ เจ้าหน้าที่ยังได้ล้างพื้นบริเวณด้านล่างของอาคารคณะแพทย์และตกแต่งลิฟต์ที่จะใช้เคลื่อนสรีระด้วย นอกจากนี้สารวัตรทหารจาก มทบ.23 ค่ายศรีพัชรินทร์ จ.ขอนแก่น 12 นาย มาซักซ้อมในการแบกโลงศพด้วย,ต่อมา รศ.นพ.ชาญชัย พานทองวิริยะกุล คณบดีคณะแพทยศาสตร์ มข. ผศ.ยรรยง ทุมแสน หน.ภาควิชากายวิภาคศาสตร์ คณะแพทยศาสตร์ ผศ.อำนาจ ไชยชุน ผู้ช่วยรองคณบดีฝ่ายกายภาพและสิ่งแวดล้อม คณะแพทยศาสตร์ มข. เข้าตรวจความเรียบร้อยการดำเนินการตกแต่งเพื่อรองรับสรีระสังขารหลวงพ่อคูณ จากนั้น รศ.นพ.ชาญชัย กล่าวว่า สถานที่แห่งนี้จะเป็นสถานที่ดองสรีระของหลวงพ่อคูณเป็นเวลา 1 ปีเพื่อให้พร้อมจะเป็นครูใหญ่ ผู้สื่อข่าวถามว่าหลังจากแช่สรีระหลวงพ่อคูณแล้วจะเปิดโอกาสให้ประชาชนเข้าสักการะหรือไม่ คณบดีคณะแพทยศาสตร์ มข.กล่าวว่า คณะกรรมการได้ประชุมกันแล้วมีมติไม่เปิดให้ประชาชนเข้ามาสักการะสรีระหลวงพ่ออย่างเด็ดขาด เนื่องจากพื้นที่ดังกล่าวเป็นอาคารเรียนและเป็นสถานที่นักเรียนแพทย์ใช้ศึกษา,ผู้สื่อข่าวถามอีกว่า เมื่อสรีระมาถึงขั้นตอนจะเป็นอย่างไร รศ.นพ.ชาญชัยกล่าวว่า อันดับแรกจะไม่ให้สื่อขึ้นมาบนชั้น 7 เนื่องจากพื้นที่คับแคบแต่จะมีการถ่ายทอดโทรทัศน์วงจรปิดลงไปที่จอแอลอีดีขนาดใหญ่ที่ติดตั้งไว้ด้านล่างให้ประชาชนได้ชมแต่จะอนุญาตเฉพาะญาติหลวงพ่อคูณ พระสงฆ์ชั้นผู้ใหญ่ รวมทั้งข้าราชการชั้นผู้ใหญ่ที่มาร่วมงานเท่านั้น ท้ายสุดจะทำพิธีขอขมาศพเป็นอันเสร็จพิธี จากนั้นจะเข้าสู่กระบวนการของภาควิชากายวิภาค ศาสตร์ ที่จะมีกระบวนการดองร่างของท่านต่อไป,สาเหตุที่ต้องใช้ระบบรักษาความปลอดภัยที่เข้มงวดเนื่องจากเกรงว่าจะมีผู้ไม่หวังดีเข้ามาขโมยร่างของหลวงพ่อใช่หรือไม่ คณบดีคณะแพทยศาสตร์ มข.กล่าวว่า เราต้องทำอะไรด้วยความรอบคอบเพื่อให้เกิดความเรียบร้อย ไม่คิดว่าจะมีใครมีเจตนาที่ไม่ดีต่อหลวงพ่อ เพราะว่าทุกคนเคารพในเจตนาที่ระบุไว้ในพินัยกรรมของหลวงพ่อ ผู้สื่อข่าวถามว่า หากมีศิษยานุศิษย์เรียกร้องให้เปิดห้องเข้ากราบสักการะหลวงพ่อคูณ จะทำอย่างไร รศ.นพ.ชาญชัย กล่าวว่า หากเป็นอย่างนั้นอาจจะมีโต๊ะหมู่บูชาตั้งไว้ที่บริเวณชั้น 1 ให้ประชาชนได้กราบสักการะ ซึ่งในวันที่เคลื่อนขบวนสรีระนั้นจะมีที่ชั้น 1 ของตึกผู้ป่วย ก อาคารเรียนรวม,ต่อมาเวลา 14.00 น. รศ.ดร.กิตติชัย ไตรรัตนศิริชัย อธิการบดี มข. รศ.นพ.ชาญชัย พานทองวิริยะกุล คณบดีคณะแพทยศาสตร์ มข. แถลงความพร้อมการเคลื่อนสรีระสังขารในวันที่ 24 พ.ค.ว่าปัญหาจราจรน่าเป็นห่วงคาดว่าจะมีคนมากถึง 4-5 แสนคน ในมหาวิทยาลัยขอนแก่นมีพื้นที่รองรับได้จำนวนหนึ่งทั้งที่ศาลา 25 ปีและพื้นที่ว่างอื่นๆ แต่อยากขอร้องคนที่มาร่วมงานอย่าเอารถเข้ามาด้านในพื้นที่จัดงานจะทำให้การจราจรแออัดมาก,ที่ห้องประชุมกองกิจการนักศึกษา พระครูสุธีกิติวรญาณ ผู้ช่วยเจ้าอาวาสวัดหนองแวง พระอารามหลวง พร้อมพระสงฆ์จำนวนหนึ่งเดินทางมาซักซ้อมพิธีการบรรพชาสามเณรถวายหลวงพ่อคูณซึ่งมีผู้ร่วมบรรพชาสามเณรจำนวน 109 คน และหนึ่งในนั้นมีนายสันติ สมบัติ หรือเต๋อ เชิญยิ้ม ตลกชื่อดังเข้าร่วมบรรพชาด้วย โดยเต๋อ เชิญยิ้ม กล่าวว่า เป็นลูกศิษย์หลวงพ่อคูณตั้งแต่ปี 2534 ตอนนั้นเข้าวงการตลกแล้วแต่ยังตั้งตัวไม่ได้ พอมากราบหลวงพ่อ คูณที่วัดบ้านไร่ ท่านบอกว่า ถ้าไม่รู้จักให้ก็ไม่รู้จักได้ ตนได้นำคำสอนนี้มาปฏิบัติปรากฏว่า ชีวิตความเป็นอยู่ดีขึ้น เรียกว่าได้ดีเพราะหลวงพ่อคูณ,ด้านนายชาคริสต์กับนายธีทัต ลิ้มชูวงศ์ หรือจกและทา สองพี่น้องที่ถวายตัวเป็นลูกหลวงพ่อคูณ กล่าวว่า ครอบครัวเป็นลูกศิษย์หลวงพ่อคูณ ตอนเด็กๆ มักจะเข้าออกในกุฏิหลวงพ่อคูณซึ่งท่านได้เมตตาตั้งชื่อให้ว่า จกและทา ตอนเด็กๆ หลวงพ่อเคยถามว่าถ้าท่านมรณภาพจะบวชให้สัก 3 วันได้ไหม ตนและน้องได้รับปากหลวงพ่อเอาไว้ เมื่อท่านมรณภาพจึงได้มาบวชตามที่ได้สัญญาไว้ แต่การบวชครั้งนี้เป็นการบวชเณรเพียงแค่วันเดียว ฉะนั้นหลังจากบวชเณรครั้งนี้แล้ว ในปี 2561 ในวันที่พระราชทานเพลิงศพอาจารย์ซึ่งเป็นวันที่พระราชทานเพลิงศพหลวงพ่อคูณ ตนจะบวชพระตามคำสัญญากับหลวงพ่ออีกครั้ง,ส่วนชาว อ.ด่านขุนทด จ.นครราชสีมา ต่างพร้อมใจกันขึ้นป้ายถวายความอาลัยแด่หลวงพ่อคูณพร้อมยกให้เป็นเทพเจ้าแห่งด่านขุนทด พระผู้มีแต่ให้เป็นที่เคารพศรัทธาของชาวด่านขุนทดและของคนไทยทั้งประเทศตามเส้นทางต่างๆ เป็นป้ายไวนิลขนาดใหญ่มองเห็นชัดเจนติดทั้งโครงไม้และสะพานลอย สำหรับข้อความบนป้ายนั้นมีทั้งแบบบทกลอนที่ซาบซึ้งกินใจ ข้อความคำสอนของหลวงพ่อคูณและอื่นๆ พร้อมกับภาพหลวงพ่อคูณที่มีทั้งภาพสีและขาวดำ อันเป็นการแสดงออกถึงความอาลัยหลวงพ่อคูณอย่างสุดซึ้ง,นายธงชัย ลืออดุลย์ ผวจ.นครราชสีมา เปิดเผยถึงการตรวจสอบทรัพย์สินของหลวงพ่อคูณและวัดบ้านไร่ว่า วัดบ้านไร่เปรียบเสมือนเป็นนิติบุคคลมีเจ้าอาวาสวัดเป็นผู้มีอำนาจและตามกฎหมายระบุไว้ว่าทรัพย์สินที่พระภิกษุสงฆ์ได้มาระหว่างบวชให้ตกเป็นของวัดและการบริหารจัดการเป็นหน้าที่ของคณะกรรมการวัด ซึ่งขณะนี้ทุกฝ่ายที่เกี่ยวข้องกำลังเร่งดำเนินการกันอยู่ ทรัพย์สินของวัดบ้านไร่มีหลายประเภททั้งบัญชีธนาคารต่างๆ เงินสด ทรัพย์สินที่มีหลักฐานทางทะเบียนและทรัพย์สินที่ไม่มีหลักฐานทางทะเบียนต้องเป็นหน้าที่ของคณะกรรมการตรวจสอบต่อไป,ส่วนความขัดแย้งการตั้งรักษาการเจ้าอาวาสวัดบ้านไร่นั้น นายพนม ศรศิลป์ ผอ.สำนักงานพระพุทธศาสนาแห่งชาติ (พศ.) กล่าวว่า จากการแต่งตั้งพระภาวนาประชานาถ (นุช รตนวิชโย) เป็นรักษาการเจ้าอาวาสวัดบ้านไร่และเกิดปัญหาความขัดแย้งกันเกิดขึ้นนั้น ได้สั่งการให้สำนักงานพระพุทธศาสนาจังหวัด (พศจ.) นครราชสีมา ลงพื้นที่ดูแลอย่างใกล้ชิด อย่างไรก็ตาม ขอชี้แจงว่าในการตั้งรักษาการเจ้าอาวาสนั้นจะเป็นหน้าที่ของเจ้าคณะตำบลในการพิจารณาพระสงฆ์ที่มีความเหมาะสมเพื่อให้มาดูแลวัดเพราะวัดจะขาดเจ้าอาวาสไม่ได้ ส่วนขั้นตอนในการตั้งเจ้าอาวาสวัดตัวจริงนั้นจะต้องผ่านขั้นตอนการพิจารณาของพระสังฆาธิการระดับเจ้าคณะตำบล รองเจ้าคณะตำบล เจ้าคณะอำเภอ รองเจ้าคณะอำเภอ อย่างน้อย 3 รูปพิจารณาร่วมกัน รวมทั้งรับฟังข้อคิดเห็นจากชาวบ้านโดยรอบวัดด้วยว่าพอใจหรือไม่ก่อนที่จะเสนอชื่อไปยังเจ้าคณะจังหวัดเพื่อพิจารณาเห็นชอบ,ด้านนางนวลอนงค์ วงศ์จันทร์ หัวหน้ากองประชาสัมพันธ์ การรถไฟแห่งประเทศไทย (ร.ฟ.ท.) เปิดเผยว่า การรถไฟได้จัดตู้โดยสารพ่วงเพิ่มไปกับขบวนรถท้องถิ่นซึ่งเป็นรถไฟฟรี ในเส้นทางสายตะวันออกเฉียงเหนือเพื่อรองรับประชาชนที่ต้องการไปร่วมงานบำเพ็ญกุศลสรีระสังขารของหลวงพ่อคูณที่มหาวิทยาลัยขอนแก่น โดยเฉพาะวันที่ 23 พ.ค.58 ไปกลับ 4 เที่ยว มีประชาชนมาใช้บริการเต็มทุกที่นั่งไม่ต่ำกว่า 2,200 คน บางส่วนต้องยืนโดยสารไป ส่วนในวันที่ 24 พ.ค. ซึ่งเป็นวันเคลื่อนย้ายสรีระสังขารของหลวงพ่อคูณ การรถไฟยังเปิดให้บริการรถไฟฟรี ขบวนท้องถิ่นเที่ยวไป 431 แก่งคอย-ขอนแก่น ออก 05.00 น. ถึง 12.00 น. และขบวน 415 นครราชสีมา ออก 06.20 น. ถึง 09.40 น. ส่วนเที่ยวกลับ 432 ขอนแก่น-แก่งคอย ออก 13.55 น. ถึง 20.30 น. และขบวน 418 หนองคาย-ขอนแก่น ออก 13.04 น. ถึง 15.54 น. รวม 4 เที่ยวอีก 1 วัน,ต่อมาเวลา 18.30 น. พิธีสวดพระอภิธรรมเป็นครั้งสุดท้ายเริ่มขึ้น โดยมีนายบวรศักดิ์ อุวรรณโณ ประธานคณะกรรมาธิการยกร่างรัฐธรรมนูญ เป็นประธาน ผู้สื่อข่าวรายงานว่า ขณะที่พระสงฆ์สวดพระอภิธรรมอยู่นั้น ที่บริเวณนอกหอประชุมอเนกประสงค์มีลมพัดแรงมากจนข้าวของต่างๆปลิวกระจาย หลังจากนั้นเกิดพระจันทร์ทรงกลดถึง 2 ครั้ง สร้างความอัศจรรย์ใจให้กับญาติโยมที่มาร่วมพิธีต่างพูดเป็นเสียงเดียวกันว่า เป็นบุญบารมีของหลวงพ่อคูณที่แสดงให้ลูกศิษย์ลูกหาได้เห็นในคืนสุดท้ายก่อนเคลื่อนย้ายสังขารไปเป็นอาจารย์ใหญ่,ผู้สื่อข่าวรายงานด้วยว่า นายยืนยง โอภากุลหรือแอ๊ด คาราบาว ศิลปินแห่งชาติ ได้แต่งเพลงให้หลวงพ่อคูณอีก 1 เพลง โดยใช้ชื่อเพลงว่า เทพเจ้าด่านขุนทด มีเนื้อหาเชิดชูคุณงามความดีของหลวงพ่อคูณว่า แม้จะเกิดในครอบครัวยากจน แต่มีธรรมะทดแทนสิ่งที่ขาดหาย จนกลายเป็นหลวงพ่อที่ทำบุญสร้างโรงพยาบาล สร้างโรงเรียนเพื่อให้ชาวบ้านที่ยากจนได้ใช้ ถือเปรียบดังพระโพธิสัตว์ที่มีแต่ให้โดยเพลงดังกล่าวได้เผยแพร่ทางโลกโซเชียลเน็ตเวิร์ก เมื่อวันที่ 22 พ.ค.ที่ผ่านมา",คลื่นมหาชนแห่สักการะสรีระสังขารหลวงพ่อคูณวันสุดท้ายอย่างเนืองแน่นจนล้นห้องประชุมอเนกประสงค์กาญจนาภิเษก มข. หลายคนปักหลักเฝ้ารอเปิดประตูตั้งแต่ตี 5 ส่งผลการจราจรในเมืองขอนแก่นติดหนึบ,"ข่าว,ทั่วไทย","ข่าวหน้า1,หลวงพ่อคูณ,พ่อคูณ,หลวงพ่อคูณ ปริสุทฺโธ,พระเทพวิทยาคม,วัดบ้านไร่,อาพาธ,รพ.มหาราชฯ,นครราชสีมา,ละสังขาร,สรีระสังขาร,พิธีสวดพระอภิธรรม,มหาวิทยาลัยขอนแก่น,กิตติชัย ไตรรัตนศิริชัย,คณะแพทยศาสตร์ มข.,สองพี่น้อง จก ทา,ตั้งรักษาการเจ้าอาวาสวัดบ้านไร่,รักษาการเจ้าอาวาสวัดบ้านไร่,ข่าว,ไทยรัฐออนไลน์,ข่าวทั่วไทย",https://www.thairath.co.th/news/local/500729
9789,ทนายเผย ศาลทหารปล่อย แหวน ชั่วคราว-ห้ามออกนอกประเทศ ถูกขังทั้งสิ้น 3 ปี 5 เดือน,ทนายเผย ศาลทหารมีคำสั่งปล่อยตัวชั่วคราว-ห้ามออกนอกประเทศ แหวนพยาน6 ศพวัดปทุมฯ ระหว่างพิจารณาคดีด้วยเหตุผลว่าหลักประกันน่าเชื่อถือ จำเลยมาตามนัดตลอดหลังถูกกักขังระหว่างพิจารณาคดี ม.112 - ก่อการร้าย อั้งยี่ ซ่องโจร ยาวนานถึง 3 ปี 5 เดือน4 ก.ย. 2561 มีการโพสต์บนเฟซบุ๊กของวิญญัติ ชาติมนตรี เลขาธิการสมาพันธ์นักกฎหมายเพื่อสิทธิเสรีภาพ (สกสส.) และทนายความของณัฎฐธิดาแหวน มีวังปลาอดีตพยาบาลอาสาในเหตุการณ์คนเสื้อแดงถูกสลายการชุมนุมเมื่อเดือน พ.ค. 2553ระบุว่าศาลทหารกรุงเทพมีคำสั่งปล่อยตัวชั่วคราวในระหว่างพิจารณาคดีให้แก่แหวนแล้ว โดยมีใจความดังนี้ณัฎฐธิดา แหวน มีวังปลา อดีตพยาบาลอาสา เป็นพยานปากสำคัญที่จะเอาผิดเจ้าหน้าที่รัฐและผู้บังคับบัญชาในคดีสังหาร 6 ศพที่วัดปทุมวนารามจากการสั่งการสลายการชุมนุมคนเสื้อแดง เมื่อวันที่ 19 พ.ค.2553 เนื่องจากเป็นพยาบาลอาสาอยู่ในเต๊นท์เดียวกับผู้ตาย โดยอยู่ห่างจากกมนเกด อัคฮาด หนึ่งในผู้เสียชีวิตเพียง 5 เมตร แต่ได้ถูกจับกุมและถูกแจ้งข้อหาร้ายแรงในคดีก่อการร้ายและ 112 แหวนถูกคุมขังมานานกว่าสามปี โดยที่ผ่านมาศาลเคยมีคำสั่งให้ประกันตัวแล้วหนึ่งครั้งในคดีก่อการร้าย แต่แหวนกลับต้องโดนอายัดตัวต่อในคดี 112 ซึ่งมีการออกหมายจับไว้ ตั้งแต่ 19 มี.ค. 2558 เบื้องต้นทราบว่า พฤติการณ์ที่อ้างการกระทำความผิดจากการโพสต์ข้อความในแอพพลิเคชั่นLINE เมื่อวันที่ 17 มี.ค. 2558 ซึ่งเป็นช่วงเวลาที่อยู่ภายหลังจากถูกควบคุมตัวโดยทหารแล้ว ตั้งแต่ 11 มี.ค. 2558 คำถามคือเป็นการโพสต์ข้อความโดยผู้ใดณัฎฐธิดาถูกกักขังระหว่างพิจารณาคดีเป็นเวลาถึง 3 ปี 5 เดือน โดยไม่ได้รับการประกันตัว โดยถูกคุมขังอยู่ในทัณฑสถานหญิงกลางมาตั้งแต่ 17 มี.ค. 2558 ด้านอัยการศาลทหารส่งฟ้องไปแล้วเมื่อวันที่ 8 มิ.ย. 2558 โดยแจ้งข้อหาก่อการร้าย อั้งยี่ซ่องโจร ใช้และครอบครองอาวุธสงครามโดยไม่ได้รับอนุญาต พยายามฆ่า นอกจากนี้ยังถูกเจ้าหน้าที่ตำรวจเชื่อมโยงว่าเธออยู่ในระหว่างเส้นทางการโอนเงินในการจ้างวานการปาระเบิดมือชนิด RGD5 ใส่ลานจอดรถศาลอาญารัชดา เมื่อวันที่ 7 มี.ค. 2558สำหรับกรณีปาระเบิดศาลที่แหวนเป็นหนึ่งใน 14 จำเลย ปัจจุบันมีผู้ต้องขังอยู่ในเรือนจำอีกทั้งหมด 6 คน คือ นายมหาหิน ขุนทอง นายยุทธนา เย็นภิญโญ นายสุรพล เอี่ยมสุวรรณ นายชาญวิทย์ จริยานุกูล นายวสุ เอี่ยมลออ และ นางสุภาพร มิตรอารักษ์ทั้งนี้นายชาญวิทย์ นายสุรพล นายวสุ และ นางสุภาพร ไม่ได้รับการปล่อยตัวชั่วคราวเนื่องจากมีฐานะยากจนและคดีมีวงเงินประกันสูงถึง 500000 บาท - 1000000 บาทในส่วนของคดีความตามประมวลกฎหมายอาญา มาตรา 112 ศาลได้สั่งให้เป็นการพิจารณาคดีลับ โดยให้เหตุผลว่าเป็นคดีที่มีความที่มีความอ่อนไหวเกี่ยวข้องกับสถาบันกษัตริย์ หากมีการเผยแพร่ออกไปอาจทำให้เกิดความเสื่อมเสีย ขณะที่ทนายความคือวิญญัติ ชาติมนตรีได้แย้งไปว่า ข้อความในไลน์ที่ได้ถูกนำมาเป็นข้อกล่าวหานั้นมีเพียงแค่ข้อความเดียว ไม่ได้นำมาซึ่งความเสื่อมเสียต่อสถาบัน แต่ศาลก็ยังยืนยันให้พิจารณาลับโดยอ้างว่าเป็นเรื่องของความมั่นคงทั้งนี้ นักการเมืองและผู้นำทหารที่มีโอกาสในการถูกเอาผิดกรณีสั่งการสลายการชุมนุมคนเสื้อแดง เมื่อวันที่ 19 พ.ค.2553มีอาทิเช่นอภิสิทธิ เวชชาชีวะ หัวหน้าพรรคประชาธิปัตย์ซึ่งเป็นนายกรัฐมนตรีในขณะนั้น สุเทพ เทือกสุบรรณ ประธานศูนย์อำนวยการแก้ไขสถานการณ์ฉุกเฉิน ศอฉ.เลขาธิการพรรคประชาธิปัตย์และรองนายกรัฐมนตรีในขณะนั้น พลเอกประวิตร วงศ์สุวรรณ รัฐมนตรีกระทรวงกลาโหมในขณะนั้น รองนายกรัฐมนตรีฝ่ายความมั่นคงและ และปัจจุบันดำรงตำแหน่งรัฐมนตรีว่าการกระทรวงกลาโหม รองหัวหน้าและประธานคณะที่ปรึกษาคณะรัฐประหาร คสช. พลเอกอนุพงษ์ เผ่าจินดา ผบ.ทบ.ในช่วงเหตุการณ์ และรัฐมนตรีมหาดไทยในรัฐบาล คสช.ในปัจจุบัน พลเอกประยุทธ์ จันทร์โอชา รอง ผบ.ทบ.ในช่วงเหตุการณ์ เมษา-พฤษภา 2553 ปัจจุบันดำรงตำแหน่งหัวหน้าคณะรัฐประหาร คสช. และนายกรัฐมนตรี,ทนายเผย ศาลทหารมีคำสั่งปล่อยตัวชั่วคราว-ห้ามออกนอกประเทศ แหวน พยาน 6 ศพวัดปทุมฯ ระหว่างพิจารณาคดีด้วยเหตุผลว่าหลักประกันน่าเชื่อถือ จำเลยมาตามนัดตลอด หลังถูกกักขังระหว่างพิจารณาคดี ม.112 -,"การเมือง,สิทธิมนุษยชน,คุณภาพชีวิต","ณัฎฐธิดา มีวังปลา,วิญญัติ ชาติมนตรี,ม.112",https://prachatai.com/journal/2018/09/78569
2796,มีคำตอบ สถานะเราไม่ทิ้งกัน อยู่ระหว่างตรวจสอบ ทำอย่างไรก่อนทบทวนสิทธิ์,สำนักงานเศรษฐกิจการคลัง ตอบคำถาม ลงทะเบียนเราไม่ทิ้งกัน ขึ้นสถานะอยู่ระหว่างตรวจสอบ ตั้งแต่วันที่ 28 มีนาคม 2563 ทั้งที่ใกล้เปิด ทบทวนสิทธิ์จากกรณี รัฐบาลเปิดมาตรการเยียวยาลูกจ้างชั่วคราว อาชีพอิสระ นอกระบบประกันสังคม ที่ได้รับผลกระทบจากเชื้อไวรัส โควิด-19 (COVID-19) จะได้รับเงินสนับสนุนจากมาตรการเยียวยา รายละ 5000 บาทต่อเดือน โดยต้องลงทะเบียนผ่านเว็บไซต์www.เราไม่ทิ้งกัน.com เท่านั้นโดยจะเปิดให้ผู้ที่ไม่เห็นด้วยกับผลการลงทะเบียนสามารถ ลงทะเบียนขอทบทวนสิทธิ์เพื่อขออุทธรณ์รับเงิน 5000 บาท ได้ในวันที่ 20 เมษายน 2563 ตามที่ได้รายงานไปแล้วนั้นแฟนเพจ สำนักงานเศรษฐกิจการคลัง : Fiscal Policy Office โพสต์ตอบคำถามกรณีบุคคลที่มีสถานะ อยู่ระหว่างตรวจสอบ ตั้งแต่ 28 มีนาคม 2563 แล้วไม่มีความเคลื่อนไหวอีกเลย และเมื่อโทรสอบถามเจ้าหน้าที่กรุงไทย แล้วบอกว่าอยู่ช่วงคัดกรองของรัฐ ของเก่ายังไม่เสร็จ แล้วจะทบทวนคนอุทธรณ์ได้อย่างไรมีคำตอบดังนี้1. กระทรวงการคลังได้เร่งกระบวนการตรวจสอบและคัดกรองผู้ลงทะเบียนตลอดเวลา โดยนับตั้งแต่วันที่ 28 มีนาคม 2563 มีผู้ลงทะเบียนมากกว่า 27 ล้านคน การตรวจสอบและคัดกรองผู้ลงทะเบียนแต่ละรายจะใช้เวลามากน้อยไม่เท่ากัน ขึ้นอยู่กับข้อมูลการประกอบอาชีพที่ผู้ลงทะเบียนได้ระบุไว้รวมทั้งจะต้องนำไปตรวจสอบกับฐานข้อมูลของหน่วยงานของรัฐที่เกี่ยวข้องด้วย เพื่อให้สามารถระบุตัวผู้ที่ได้รับผลกระทบอย่างแท้จริง อย่างไรก็ดี ระบบจะแจ้งผลการตรวจสอบสิทธิ์ผ่านทาง SMS ไปยังเบอร์โทรศัพท์มือถือและอีเมลที่ท่านลงทะเบียนโดยเร็วที่สุด หรือสามารถตรวจสอบสถานะการลงทะเบียนของท่านได้ที่ www.เราไม่ทิ้งกัน.com2. การดำเนินการตรวจสอบและคัดกรองผู้ลงทะเบียนจะดำเนินการโดยระบบ ส่วนการทบทวนสิทธิ์ ให้แก่ผู้ที่ไม่ได้รับสิทธิ์และประสงค์จะขอทบทวนสิทธิ์ จะมีกลไกการดำเนินการโดยเจ้าหน้าที่ลงพื้นที่เพื่อยืนยันตัวตนและความเดือดร้อนของผู้ลงทะเบียน เพื่อนำข้อมูลมาประกอบการพิจารณาให้สิทธิ์รับเงินเยียวยาการดำเนินการทั้ง 2 ส่วนมีการดำเนินการที่แตกต่างกัน คนละขั้นตอนกัน และคนละกลุ่มบุคคลกัน ดังนั้น จึงสามารถดำเนินการทบทวนสิทธิ์ได้ โดยไม่จำเป็นต้องรอให้ดำเนินการตรวจสอบและคัดกรองเสร็จสิ้นก่อนแต่อย่างใด3. การโอนเงินเยียวยาให้แก่ผู้ลงทะเบียนที่ผ่านสิทธิ์ กระทรวงการคลังได้โอนครั้งแรกเมื่อวันที่ 8 เมษายน 2563 ซึ่งใช้เวลาเพียง 7 วันทำการหลังเปิดรับลงทะเบียนเมื่อวันที่ 28 มีนาคม 2563 และการโอนเงินช่วยเยียวยาได้ดำเนินการต่อเนื่องทุกวันทำการตั้งแต่วันที่ 8-17 เมษายน 2563 รวม 3.2 ล้านราย จำนวนเงิน 1.6 หมื่นล้านบาทแล้ว.,สำนักงานเศรษฐกิจการคลัง ตอบคำถาม ลงทะเบียนเราไม่ทิ้งกัน ขึ้นสถานะ อยู่ระหว่างตรวจสอบ ตั้งแต่วันที่ 28 มีนาคม 2563 ทั้งที่ใกล้เปิด ทบทวนสิทธิ์,"ข่าว,เศรษฐกิจ","เราไม่ทิ้งกัน,ลงทะเบียนเราไม่ทิ้งกัน,ลงทะเบียนรับเงิน 5000,www.เราไม่ทิ้งกัน.com,วิธีรับเงิน5000,โควิด-19,ข่าวทั่วไป",https://www.thairath.co.th/news/business/1823351
8283,อิ่มหมี ฟู๊ดทรัค ความอร่อยติดล้อ,"บางครั้งความกล้า และความไม่กลัวต่ออุปสรรคที่จะพบเจอ บวกความมุ่งมั่นที่คิดว่า ต้องทำได้ อาจนำมาซึ่งหนทางสู่ธุรกิจส่วนตัวของใครหลายคน,สัปดาห์นี้ Business On My Way ขอพาไปรู้จัก อิ่มหมี ฟู้ดทรัค ร้านข้าวแกงกะหรี่โฮมเมตสไตล์ญี่ปุ่นเคลื่อนที่ หนึ่งในธุรกิจที่มีแนวคิดกล้าออกจากกรอบ โดยเจ้าของร้านได้เลือกเดินบนเส้นทางที่เชื่อว่าเป็นคำตอบที่ค้นหาในชีวิต,คุณโจ๊ก (วรุตม์ คำชื่นวงศ์) และ คุณเปิ้ล (นวลปรางค์ คำชื่นวงศ์) คู่รักคู่ชีวิต ที่ร่วมกันสร้างอิ่มหมี ฟู้ดทรัค มาด้วยกัน ซึ่งคนคิดริเริ่มคือคุณโจ๊กที่ตัดสินใจลาออกจากงานประจำ และตั้งหน้าตั้งตาทำธุรกิจ กระทั่งสร้างความเชื่อมั่นและชักชวนแฟนออกมาสร้างฝันไปด้วยกัน,คุณโจ๊ก เล่าว่า ตนเองเริ่มต้นชีวิตการทำงานก็เหมือนเด็กจบใหม่ทั่วๆไป คือเป็นมนุษย์เงินเดือน โดยทำงานด้านสายงานกราฟิกดีไซน์ ซึ่งตอนที่ทำก็มีการเปลี่ยนงานอยู่บ่อยครั้ง ไม่ใช่เพราะถูกไล่ออกหรือปฏิบัติงานผิดพลาดอะไร แต่เป็นเพราะรู้สึกว่ายังไม่ใช่วิถีการทำงานที่ผมอยากทำ,กระทั่งมาที่สุดท้ายทำงานที่บริษัทสื่อสิ่งพิมพ์แห่งหนึ่ง ก็ทำด้านกราฟิกเช่นเดิม จนวันหนึ่งรู้สึกอยากหารายได้เสริมจากงานประจำที่ทำ ก็ปิ๊งไอเดียลองขายหมูปิ้งที่บริเวณหน้าบ้าน เพราะทำเลก็อยู่ติดถนน โดยผมเองก็ไม่มีความรู้ด้านการทำอาหารแต่อย่างใด แต่ก็ยังมีพรสวรรค์ด้านการชอบทานติดตัวมา ทำให้ชอบหาเมนูอร่อยๆทานตลอดเวลา,ตอนแรกที่ทำหมูปิ้ง ผมหาวิธีทำจากการค้นหาในกูเกิล ยูทูบ และแอบสอบถามจากร้านที่ซื้อทานประจำบ้าง โดยตอนนั้นผมตื่นตั้งแต่ตี 3 ไปซื้อเนื้อหมูและวัตถุดิบ เพื่อมาเตรียมทำ และเริ่มขายช่วงตี 5 ถึงประมาณ 9 โมงเช้า ซึ่งการที่เลือกทำเองทุกขั้นตอน เพราะมองว่าเป็นการควบคุมคุณภาพได้ อีกทั้งหากไปรับแบบเสียบไม้มาปิ้งขายจะทำให้มีต้นทุนที่สูง ซึ่งก็ได้ผลตอบรับที่ดีขายได้วันละ 2,000 บาท หักต้นทุนก็ได้กำไร 1,000 กว่าบาท,คุณโจ๊ก เล่าว่า เขาขายหมูปิ้งแบบนี้อยู่เกือบ 1 ปี ควบคู่ไปกับทำงานประจำ จนถึงวันหนึ่งที่เขา ต้องรับบทบาทเป็นหัวหน้าครอบครัว นำมาซึ่งหน้าที่ดูแลสมาชิกในครอบครัว ซึ่งตอนนั้นเงินเดือนประจำที่ได้อยู่ที่ 25,000 บาท ซึ่งอาจไม่เพียงพอ ประกอบกับช่วงนั้นขายหมูปิ้งทำรายได้ที่ดี จึงตัดสินใจลาออกจากงานไปเป็นพ่อค้าเต็มตัว,ตอนที่ลาออกมาผมขายหมูปิ้ง และก็รับงานด้านกราฟิกมาทำที่บ้าน (ฟรีแลนซ์) ควบคู่กันไป ซึ่งก็ทำรายได้ไปได้สวย จนผมเพิ่มการขายข้าวแกงมาในช่วงกลางวัน โดยชวนแฟนให้ออกงานมาช่วยกันทำ ซึ่งเมนูก็ทำวันละ 10 เมนู,ช่วงนั้นมีความคิดว่า เราเปิดเป็นร้านข้าวแกงควรมีชื่อเพื่อให้คนจดจำก็ปิ๊งชื่อ อิ่มหมี ขึ้นมา ซึ่งมีความหมายว่าให้เยอะ ทานอิ่ม เหมือนคำพูดที่ว่าอิ่มหมีพีมัน ที่แปลว่าได้รับการดูแลเลี้ยงดูด้านการกินอย่างเต็มที่ ซึ่งก็ตรงกับคอนเซปต์ร้านที่ขายถูก ให้เยอะ คุณภาพคุ้มราคา,คุณโจ๊ก เล่าว่า ขายข้าวแกงมาระยะหนึ่ง กับข้าวเริ่มเหลือเยอะ จึงมานั่งคิดว่าจะแก้ไขอย่างไรดี โดยหาทางออกเปลี่ยนมาขายเป็นข้าวขาหมูกับอาหารตามสั่งแบบง่ายๆ โดยอยู่มาวันหนึ่งมีโอกาสไปเที่ยวทะเลกับครอบครัว และไปพบรถคันหนึ่งขายอาหารหลากหลายอย่างทั้งหมูปิ้ง ไก่ย่าง ส้มตำ ทำให้ผมมีไอเดียอยากทำร้านเคลื่อนที่ได้ขึ้นมา ซึ่งในช่วงนั้นประมาณ 5 ปีที่แล้ว ฟู้ดทรัคยังไม่ค่อยมีคนทำ,จากนั้นหลังกลับจากเที่ยว ผมมุ่งมั่นที่จะทำฟู้ดทรัค และโจทย์ที่ต้องตีให้แตกคือ แล้วจะขายอะไรดี ซึ่งก็นั่งคิดกับคุณเปิ้ลอยู่นาน ระดมสมองกันจนได้ความคิดที่จะทำเมนูแกงกะหรี่ เพราะมองว่าเป็นอาหารที่ทำไม่ยาก และต่อยอดพัฒนาได้หลายเมนู บวกกับส่วนตัวเป็นคนชอบทานด้วย จึงมั่นใจว่าทำออกมาแล้วน่าจะสำเร็จ,ผมไม่รอช้า รีบตระเวนหาร้านที่มีชื่อเสียงด้านแกงกะหรี่ทาน และหาข้อมูลจากกูเกิลถึงวิธีการทำ มาพัฒนาออกมาเป็นสูตรของตนเอง ซึ่งก็ใช้เวลา 1 เดือนกว่าจะสำเร็จ ซึ่งก็ลงทุนซื้อรถยนต์มาดัดแปลงเป็นร้านแกงกะหรี่ติดล้อ ตระเวนออกขายตามงานต่างๆ ซึ่งก็ยังใช้ชื่อเดิมอิ่มหมี,คุณโจ๊ก เล่าว่า ปัจจุบันที่ร้านมีเมนูให้เลือกทานกว่า 10 เมนู อาทิ ข้าวแกงกะหรี่ไก่คาราอาเกะ ข้าวแกงกะหรี่เนื้อ–หมู ข้าวแกงกะหรี่กุ้งทอด ข้าวแกงกะหรี่หมูทงคัตสึ รวมถึงเมนูสไตล์ญี่ปุ่นอีกมากมาย โดยราคาเริ่มต้น 40–90 บาท ซึ่งขณะนี้ก็มีฟู้ดทรัค 2 คัน ไว้ให้บริการ ซึ่งแผนจากนี้คุณโจ๊กเล่าว่าจะกลับมาเปิดหน้าร้านที่บริเวณหน้าบ้านตนเองภายในปีนี้ เพื่อรองรับลูกค้าที่อยากสั่งซื้อแบบเดลิเวอรี,งานนี้ใครอยากจะลิ้มชิมรสก็ต้องหาโอกาสไปเดินตามงานอีเวนต์บ่อยๆ โดยติดตาม ,อิ่มหมี ฟู้ดทรัค, ว่าจะไปขายที่ไหนได้ที่ช่องทางเฟซบุ๊ก อินสตาแกรม : ,immeefoodtruck",บางครั้งความกล้า และความไม่กลัวต่ออุปสรรคที่จะพบเจอ บวกความมุ่งมั่นที่คิดว่า ต้องทำได้ อาจนำมาซึ่งหนทางสู่ธุรกิจส่วนตัว ,,"อิ่มหมี ฟู้ดทรัค,ข้าวแกงกะหรี่ญี่ปุ่น,อีเวนต์,เดลิเวอรี่,Business on my way",https://www.thairath.co.th/news/business/market-business/1333615
5837,ตูนถึงกทม. ได้ 100 ล้าน ,"ในการบริจาค ที่ คิงเพาเวอร์ สมทบไม่อั้น,,ตูน บอดี้สแลม, วิ่งถึงกรุงเทพฯแล้ว อัศวิน นำทีมไปรอรับ ยกย่องให้เป็น วีรบุรุษ คนกรุงแห่ต้อนรับเนืองแน่น ,คิง เพาเวอร์, ใจปํ้าควักเงินสมทบโครงการก้าวคนละก้าวฯ 53 ล้านบาท ในขณะที่เจ้าของกะทิชาวเกาะมอบ 10 ล้านบาท ส่วนเกจิดัง อาจารย์แป๊ะ เกณฑ์ญาติโยมนำธนบัตรมาติดเชือกยาว 1 กม. มอบให้ตูนระหว่างวิ่งผ่านนครปฐม แอ๊ด คาราบาว ยอมรับตูนคนหัวใจเหล็ก ในขณะที่นักร้องคนดังยังถ่อมตัว กล่าวขอบคุณคนไทย ยืนยันแม้ร่างกายจะบาดเจ็บ แต่ใจยังสู้ พร้อมขอโทษที่ไม่ได้ร่วมเซลฟี่กับทุกคน เตรียมพบนายกฯ 4 ธ.ค.นี้,ร็อกเกอร์หนุ่มขวัญใจชาวไทย ตูน บอดี้สแลม หรือนายอาทิวราห์ คงมาลัย พร้อมแฟนสาว ก้อย-รัชวิน วงศ์วิริยะ และทีมงาน ยังคงออกวิ่งตามโครงการ ก้าวคนละก้าวเพื่อ 11 โรงพยาบาลทั่วประเทศ จุดเริ่มต้นใต้สุดแดนสยาม อ.เบตง จ.ยะลา ไปจดเหนือสุด อ.แม่สาย จ.เชียงราย รวมระยะทาง 2,191 กม. ใช้เวลาวิ่ง 55 วัน เพื่อระดมเงินบริจาคให้ได้ 700 ล้านบาท นำไปซื้ออุปกรณ์ทางการแพทย์มอบให้กับโรงพยาบาล 11 แห่ง เริ่มออกสตาร์ตเมื่อช่วงเช้าของวันที่ 1 พ.ย. ที่ผ่านมา ตลอดเส้นทางแม้จะมีปัญหาบาดเจ็บอยู่บ้างจากการที่ต้องวิ่งในระยะไกล แต่สภาพจิตใจที่แข็งแกร่งก็ไม่ทำให้เป็นอุปสรรคกับนักร้องหนุ่ม ได้รับการต้อนรับจากชาวบ้านร่วมกันบริจาคเงินอย่างล้นหลาม,เข้าสู่วันที่ 33 ของโครงการ ก้าวคนละก้าวฯ เมื่อเวลา 04.00 น. วันที่ 3 ธ.ค. ตูน บอดี้สแลม พร้อมทีมงานได้ออกวิ่งเซตแรกจากจุดสตาร์ตบริเวณหน้าสหกรณ์โคนมหนองโพธิ์ อ.โพธาราม จ.ราชบุรี มุ่งหน้าไปตามถนนเพชรเกษมเข้าสู่พื้นที่ จ.นครปฐม มีประชาชนมารอต้อนรับและมอบเงินตลอดเส้นทาง มีตำรวจคอยอำนวยความสะดวกด้านการจราจร กระทั่งถึงจุดพักแรกบริเวณปั๊มน้ำมันบางจาก กม.61 ต.ลำพยา อ.เมืองนครปฐม มี นพ.วีรศักดิ์ ครองลาภเจริญ ผู้อำนวยการโรงพยาบาลนครปฐม นพ.ชัยพร สุชาติสุนทร สาธารณสุขจังหวัดนครปฐม ประชาชน จิตอาสา ข้าราชการ ให้การต้อนรับอย่างแน่นขนัด ตูนหยุดพักให้แพทย์ตรวจร่างกาย และรับเงินบริจาคจากประชาชนนานประมาณ 1.30 ชั่วโมง,จากนั้นตูนและคณะวิ่งต่อในเซตที่ 2 ออกจาก ปั๊มน้ำมันบางจาก ต.ลำพยา อ.เมืองนครปฐม มุ่งหน้าไปตามถนนเพชรเกษม ผ่านห้างสรรพสินค้าเทสโก้โลตัส สาขานครปฐม ห้างสรรพสินค้าบิ๊กซีนครปฐม เข้าสู่จุดพักบริเวณปั๊มน้ำมัน ปตท. ต.ธรรมศาลา อ.เมืองนครปฐม โดยตลอดเส้นทางที่วิ่ง มีประชาชนให้การต้อนรับอย่างอบอุ่นและร่วมบริจาค ตูนมีสีหน้าสดชื่นแจ่มใสทักทายกับแฟนคลับใช้วิธีแตะมืออย่างเป็นกันเอง เมื่อถึงจุดพักมีหัวหน้าส่วนราชการและผู้อำนวยการโรงพยาบาลต่างๆในพื้นที่ร่วมมอบกล่องบริจาค ตูนใช้เวลาพักและรับมอบเงินประมาณ 45 นาที ก่อนจะออกวิ่งต่อในเซตที่ 3 ไปตามถนนเพชรเกษมตัดเข้าถนนบรมราชชนนี มุ่งหน้าไปยังจุดพักที่โรงกษาปณ์ ธนาคารแห่งประเทศไทย ถนนบรมราชชนนี ต.ขุนแก้ว อ.นครชัยศรี ท่ามกลางอากาศที่ร้อนอบอ้าว,ระหว่างทางก่อนถึงโรงกษาปณ์ พระครูยติธรรมานุยุต หรือ อาจารย์แป๊ะ เกจิชื่อดัง อ.นครชัยศรี จ.นครปฐม พร้อมชาวบ้านนำเชือกติดธนบัตรฉบับละ 1000 บาท 500 บาท 100 บาท และ 20 บาท ยาว 1 กม. เป็นเงินที่ได้รับบริจาคมา จากชาวบ้าน ยังไม่ระบุจำนวน มามอบให้กับตูนเพื่อร่วมสมทบทุนเข้าโครงการก้าวคนละก้าวฯ อาจารย์แป๊ะยังได้นำวัตถุมงคลมาคล้องคอให้กับตูน และมอบพระพุทธรูป พระเงิน พระทอง หน้าตัก 9 นิ้ว รวมทั้งประพรมน้ำมนต์ให้กับตูนเพื่อเป็นสิริมงคลด้วย ก่อนที่ตูนจะออกวิ่งต่อไปยังหน้าโรงกษาปณ์ มีนายชาญนะ เอี่ยมแสง ผวจ.นครปฐม ให้การต้อนรับ ในจุดนี้มีนางจรีพร เทพผดุงพร เจ้าของโรงงานกะทิชาวเกาะ มอบเงินให้กับตูน 10 ล้านบาท,หลังจากนั้นตูนได้ออกวิ่งในเซตที่ 4 มุ่งหน้า กทม. กระทั่งเวลา 16.20 น. ตูนวิ่งถึงหน้าธนาคาร ทหารไทย สาขาพุทธมณฑล ถนนบรมราชชนนี เขตทวีวัฒนา เป็นจุดแรกที่จะเข้าสู่กรุงเทพฯ มีขบวนกลองยาวของการไฟฟ้านครหลวง และ นพ.พิชญา นาควัชระ รองปลัดกรุงเทพมหานคร รวมถึงประชาชนให้การต้อนรับ พร้อมมอบเสื้อกั๊กที่ติดเงินสด 1 แสนบาท ร่วมสมทบโครงการฯ ระหว่างนั้น ตูนได้เข้าไปรับเงินจากนางยุพา แซ่เตียว อายุ 93 ปี ชาวมีนบุรี ที่นั่งวีลแชร์มารอบริจาค 1,000 บาท ตั้งแต่ช่วงเช้ามืด จากนั้นตูนออกวิ่งไปตามถนนบรมราชชนนี ก่อนถึงสถานีปั๊มน้ำมัน ปตท. เพ็ชรทวีโชค 500 เมตร พล.ต.ปิยพงศ์ กลิ่นพันธุ์ ผบ.มทบ.11 พร้อมกับทหารกองดุริยางค์กองทัพบก ได้เล่นดนตรีดุริยางค์เพลงแสงสุดท้าย ตูนเข้าร่วมร้องเพลงด้วย ก่อนจะออกวิ่งต่อไปยังปั๊มน้ำมัน ปตท. เพ็ชรทวีโชค ท่ามกลางชาวบ้านที่ออกมาต้อนรับจน ขนานขาเข้า กทม. พร้อมตะโกนว่า พี่ตูนสู้ๆ หมอสู้ๆ พยาบาลสู้ๆ,เมื่อถึงปั๊มน้ำมัน ปตท. เพ็ชรทวีโชค พล.ต.อ.อัศวิน ขวัญเมือง ผู้ว่าราชการกรุงเทพมหานคร พร้อมด้วยคณะผู้บริหาร ข้าราชการ กทม.รวมทั้งนักร้องนักแสดง อาทิ นายยืนยง โอภากุล หรือ แอ๊ด คาราบาว นักร้องและนักดนตรีเพื่อชีวิตชื่อดัง, ทัช ณ ตะกั่วทุ่ง อดีตนักร้อง และบรรดาแฟนคลับมารอให้การต้อนรับ โดย พล.ต.อ.อัศวิน มอบเงินจำนวน 1,119,111 บาท ให้กับตูน และมีหน่วยงานภาคเอกชนและกลุ่มประชาชนที่มีจิตศรัทธา มอบเงินอีกประมาณ 3 ล้านบาท พล.ต.อ.อัศวินกล่าวว่า มาต้อนรับในฐานะผู้ว่าฯ กทม. ในฐานะที่เป็นคนสุพรรณบุรี และในฐานะที่ตูนเป็นวีรบุรุษของคนทั้งประเทศ การจะทำแบบนี้ได้ต้องมีความอดทน เสียสละ ทำเพื่อประเทศชาติ ในขณะที่ตูน กล่าวขอบคุณทุกคนที่มาต้อนรับ บอกว่า ในฐานะชายวัยกลางคนวัย 40 ปี พอจะมีอะไรที่สามารถทำได้บ้าง จึงขอใช้โอกาสนี้ร่วมทำกิจกรรมเพื่อการกุศล ในปีที่แล้วร่วมวิ่งเพื่อช่วยเหลือโรงพยาบาลบางสะพาน ได้เงิน 85 ล้านบาท หลังโครงการสิ้นสุดมีทั้งโรงพยาบาลขนาดเล็กและใหญ่ ส่งข้อมูลเข้ามาจึงลงไปพูดคุยสำรวจความจริงทำให้เกิดโครงการก้าวคนละก้าวฯ,ตูนยังกล่าวอีกว่า โครงการนี้ใครจะเห็นด้วยหรือไม่เห็นด้วยขึ้นอยู่กับแต่ละบุคคล ตนอยากทำตัวให้มีประโยชน์ในฐานะศิลปินที่อยู่ในวงการมากว่า 15-16 ปี ตนไม่ได้คิดว่าใครจะรวยหรือจน ตลอดเส้นทางได้รวบรวมเก็บเงินตั้งแต่ 1 บาท 5 บาท 10 บาท ไปจนถึง 1 ล้านบาท เก็บเล็กเก็บน้อยผสมกันไป จนปัจจุบันได้เงินกว่า 400 ล้านบาท จากเงินเพียงเล็กน้อยของประชาชน ไม่อยากให้คนรวยร่วมบริจาคเงินเพียงอย่างเดียว แต่อยากให้คนที่มีฐานะยากจนได้เห็นคุณค่า มีความภาคภูมิใจที่ได้ร่วมบริจาค หากเราร่วมกัน เงิน 400 ล้านบาท ดูเหมือนเยอะแต่หากกระจัดกระจายให้โรงพยาบาลศูนย์ทั่วภูมิภาคเพื่อที่จะสร้างการเปลี่ยนแปลงยังไม่เพียงพอ เพราะแต่ละโรงพยาบาลต้องใช้งบประมาณ 100 ล้านบาท ดังนั้น เงิน 400 ล้านบาทยังสร้างการเปลี่ยนแปลงไม่ได้ แม้วันนี้จะเจ็บทุกส่วนที่เจ็บได้ แต่ไม่รู้ว่าจะสามารถวิ่งไปถึงไหน แต่มีใจสู้ ตลอดเส้นทางมีประชาชนออกมาต้อนรับ บางครั้งก็ไม่สามารถรับเงินจากมือ ถ่ายรูปเซลฟี่กับทุกคนได้ ตนเสียใจ ความผิดครั้งนี้ตนขอรับไว้เพียงผู้เดียว,อีกสิ่งหนึ่งที่ผมคับข้องใจ คือ ผมไม่ใช่ฮีโร่ ผมไม่ใช่วีรบุรุษ แต่คนที่เป็นฮีโร่ คือ คุณหมอและพยาบาลทุกคนที่ใส่ชุดขาวทำงานในโรงพยาบาลที่ช่วยรักษาพ่อแม่และเรา รวมถึงประชาชนที่เป็นผู้บริจาคเงินเข้ามา ตูนกล่าว หลังจากตูนลงจากเวทีขึ้นไปยังรถบ้านเคลื่อนที่ เพื่อพักผ่อนและทำกายภาพ มีประชาชนยังคงรอให้กำลังใจตูนอยู่รอบรถเป็นจำนวนมาก จากนั้นในเวลา 18.30 น. ตูน และคณะออกจากปั๊มน้ำมัน ปตท. เพ็ชรทวีโชค วิ่งมุ่งหน้าไปตามถนนบรมราชชนนี ข้ามสะพานซังฮี้-ถนนราชวิถี-โรงพยาบาลพระมงกุฎเกล้า-อนุสาวรีย์ชัยสมรภูมิ-วนเข้าถนนพญาไท เพื่อร่วมกิจกรรมต้อนรับและรับบริจาค และเข้าลานน้ำพุคิงเพาเวอร์ ซอยรางน้ำ โดยมีนายวิชัย ศรีวัฒนประภา ประธานกรรมการ และคณะผู้บริหาร บ.คิงเพาเวอร์ ให้การต้อนรับ พร้อมกับมอบเงิน 53 ล้านบาทเพื่อร่วมสนับสนุนโครงการก้าวคนละก้าวเพื่อ 11 โรงพยาบาล หลังจากนั้นตูนเข้าพักที่โรงแรมพูลแมนคิงเพาเวอร์ ซอยรางน้ำ สำหรับยอดบริจาคล่าสุด ณ เวลา 18.30 น. วันที่ 3 ธ.ค.จำนวน 422,095,497.06 บาท,ส่วนกำหนดการในวันที่ 4 ธ.ค. ตูนจะหยุดวิ่ง 1 วัน และมีกำหนดเข้าพบนายกรัฐมนตรี ที่ทำเนียบรัฐบาล และจะออกวิ่งอีกครั้งในวันที่ 5 ธ.ค. เวลา 03.00 น. จากโรงแรมพูลแมนคิงเพาเวอร์ ซอยรางน้ำ-เข้าถนนพญาไท-เลี้ยวขวาเข้าถนนศรีอยุธยา วิ่งตรงผ่านแยกศรีอยุธยา ข้ามทางรถไฟ ผ่านสนามม้านางเลิ้ง วัดเบญจมบพิตร ลานพระราชวังดุสิต (พระบรมรูปทรงม้า) เลี้ยวซ้ายเข้าถนนราชดำเนินนอก วิ่งตรงไปบนถนนราชดำเนินกลาง (ร่วมกิจกรรมต้อนรับและรับบริจาคบริเวณลานพลับพลามหาเจษฎาบดินทร์) จากนั้นเลี้ยวขวาขึ้นสะพานพระปิ่นเกล้า เลี้ยวซ้ายเข้าถนนอรุณอมรินทร์มุ่งหน้าโรงพยาบาลศิริราช กลับเส้นทางเดิมมุ่งหน้าแยกอรุณอมรินทร์ ตรงเข้าถนนคู่ขนานบรมราชชนนี (ด้านล่าง) (ร่วมกิจกรรมต้อนรับและรับบริจาคบริเวณเดอะเซ้นส์ปิ่นเกล้า) หยุดพัก 10 นาที แล้ววิ่งต่อไปเข้าถนนวงแหวนกาญจนาภิเษก เพื่อไปยังพื้นที่ จ.นนทบุรี,นายยืนยง โอภากุล หรือ แอ๊ด คาราบาว นักร้องนักดนตรีเพื่อชีวิตชื่อดัง กล่าวว่า เดินทางมาในนาม กลุ่มคอมมานเดอร์ซิตี้ หรือกลุ่มคนรักรถจักรยานยนต์สองล้อ ได้รวบรวมเงินเพื่อซื้อรถเข็นวีลแชร์ จำนวน 110 คัน มาร่วมสมทบให้ตูนนำไปมอบให้กับโรงพยาบาลทั้ง 11 แห่ง พร้อมมอบเงินสดที่จะร่วมบริจาคจำนวนหนึ่ง ส่วนการร่วมวิ่งกับตูน ตนจะไปร่วมวิ่งด้วยกันที่ จ.สุพรรณบุรี ได้นัดหมายกันไว้แล้ว ที่ผ่านมาได้ติดตามข่าวสารการวิ่งของตูนมาตลอด พร้อมแต่งเพลงให้กำลังใจชื่อเพลง เดิมพัน 2,000 กิโล ยอมรับว่าเป็นห่วงสุขภาพของตูน เพราะวิ่งเป็นระยะทางอีกยาวไกล เส้นทางไกลขนาดนี้ ต้องเป็นคนหัวใจเหล็กจริงๆ,นายทัช ณ ตะกั่วทุ่ง อดีตนักร้องดัง กล่าวว่า เป็นโอกาสดีที่ได้มีโอกาสร่วมกับกลุ่มคนไทยในอังกฤษนำเงินมาบริจาคให้กับตูนด้วยตนเอง สำหรับยอดเงินที่นำมาบริจาค 2,350 ปอนด์ หรือประมาณ 107,400 บาท วันนี้จะร่วมวิ่งกับขบวนในระยะหนึ่งเนื่องจากไม่ได้เตรียมตัวมาล่วงหน้า ในฐานะคนบันเทิงรู้สึกยินดีกับตูน เพราะทำให้คนไทยสามารถร่วมใจเป็นหนึ่งเดียวได้ผ่านกิจกรรมก้าวคนละก้าวฯ และขอชื่นชมตูนที่มีจิตใจทำกิจกรรมการกุศลด้วยใจอันแรงกล้า ท้ายสุดขอให้คนไทยช่วยกันร่วมบริจาคเงินให้กับกิจกรรมก้าวคนละก้าวฯ วันนี้ได้มาถึงครึ่งทางแล้ว,พล.ท.สรรเสริญ แก้วกำเนิด โฆษกประจำสำนักนายกรัฐมนตรี กล่าวถึงกรณีตูน บอดี้สแลม จะนำคณะเข้าพบ พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) ก่อนการประชุม คสช. และการประชุมคณะรัฐมนตรี (ครม.) วันที่ 4 ธ.ค. ว่า เบื้องต้นยังไม่ทราบว่านายกฯ และ ครม.จะมอบอะไรให้กับตูนหรือไม่ แต่คิดว่านายกฯน่าจะร่วมสมทบทุนในโครงการก้าวคนละก้าวฯ แต่จะเป็นในนามส่วนตัว หรือในนามรัฐบาลยังไม่แน่ใจ รวมถึงจะได้ถามสารทุกข์สุกดิบของตูนด้วย เนื่องจากเป็นห่วงเรื่องสุขภาพ เพราะยังต้องวิ่งในระยะทางอีกไกลกว่าจะถึง คงจะมีข้อแนะนำ,ต่อมานายอัยยวัฒน์ ศรีวัฒนประภา ประธานเจ้าหน้าที่บริหาร กลุ่ม บริษัท คิง เพาเวอร์ กล่าวว่า ในวันนี้นายวิชัย ศรีวัฒนประภา ประธานกรรมการ กลุ่มบริษัทคิง เพาเวอร์ มอบเงินให้กับตูน 53 ล้านบาท เพิ่มจากเดิมที่เคยมอบให้ก่อนหน้านี้ 24 ล้านบาท รวมเป็นเงิน 77 ล้านบาท เพราะเป็นตัวเลข ตรงกับประเทศไทยมี 77 จังหวัด และกิจกรรมโครงการก้าวคนละก้าวเพื่อ 11 โรงพยาบาล เป็นการรวมพลังของคนไทยทั้งประเทศ เนื่องจากตูนได้วิ่งจากใต้สุดของประเทศ ไปยังเหนือสุดของประเทศ เรามองว่าเป็นเรื่องที่ดี เป็นกิจกรรมโครงการที่คนไทยสามัคคีซึ่งกันและกัน ด้วยการร่วมบริจาคเงินคนละเล็กคนละน้อย เพื่อช่วยโรงพยาบาล และโรงพยาบาลก็นำไปช่วยผู้ป่วยต่อ เป็นการสร้างความสุขให้กับคนไทย สำหรับตัวเลขมอบให้ 53 ล้านบาท ยังไม่นิ่ง อาจจะมีการบริจาคเพิ่มอีกต้องรอในวันที่ 5 ธ.ค. ซึ่งบริษัทคิง เพาเวอร์ จะมีกิจกรรมส่งต่อพลังและให้กำลังใจให้ตูน และทีมงานก้าวคนละก้าวเพื่อ 11 โรงพยาบาล โดยวิ่งออกลานเรารักพระเจ้าอยู่หัวคิง เพาเวอร์ ซอยรางน้ำ ส่วนในคืนนี้ตูนจะเข้าพักที่โรงแรมพูลแมน เป็นกลุ่มในเครือ คิงเพาเวอร์ โดยจัดห้องพิเศษให้กับตูน และทีมงาน พร้อมกับอำนวยความสะดวกเต็มที่,ผู้สื่อข่าวยังรายงานถึงบรรยากาศการวิ่งของตูนเพิ่มเติมด้วยว่า เมื่อช่วงเวลา 21.30 น. ขณะตูนวิ่งขึ้นสะพานซังฮี้ มีประชาชนจำนวนมากที่มารอตั้งแต่ช่วงเย็นจนเต็มพื้นที่ทางเท้าสะพานซังฮี้ขาเข้า กทม.ต่างตะโกนเชียร์ พี่ตูนสู้สู้ พร้อมกับมอบเงินให้กับตูน และทีมงาน ส่วนบริเวณด้านหน้ามหาวิทยาลัยราชภัฏสวนสุนันทา และมหาวิทยาลัยสวนดุสิต มีนักศึกษาและชาวบ้านในย่านดังกล่าวออกมาต้อนรับตูน จำนวนมาก บางคนเขียนป้ายข้อความ ตูนสู้ๆ ตูนได้กล่าวขอบคุณนักศึกษาและประชาชนที่มาให้กำลังใจ และร่วมบริจาคเงิน ส่วนด้านหน้าสวนสัตว์ดุสิต พนักงานสวมชุดมาสคอตเป็นสัตว์นานาชนิด ออกมาร่วมบริจาคเงินเช่นกัน รวมถึงฝั่งตรงข้าม ซึ่งเป็นโรงเรียนวชิราวุธ ครู อาจารย์ และนักเรียน ออกมาร่วมให้กำลังใจตูน พร้อมนำกล่องเงินที่นักเรียนรวบรวมสมทบทุนกันมาให้กับตูน โดยตูนได้จับมือกับนักเรียน พร้อมขอบคุณที่ออกมาให้กำลังใจ จากนั้นตูนวิ่งไปตามถนนราชวิถีมาหยุดพักที่โรงพยาบาลพระมงกุฎเกล้า มีแพทย์และพยาบาลรวมทั้งบุคลากรทางการแพทย์ออกมาต้อนรับจำนวนมาก เนื่องจากย่านดังกล่าวเป็นที่ตั้งของโรงพยาบาลหลายแห่ง,หลังเสร็จกิจกรรมและรับมอบเงินที่โรงพยาบาลพระมงกุฎเกล้าแล้ว ตูนได้ขึ้นเวทีกล่าวขอบคุณบุคลากรทางการแพทย์ทุกคน และยืนยันอีกครั้งว่าตนไม่ใช่ฮีโร่ คนที่เป็นฮีโร่คือคนที่ใส่ชุดขาวในโรงพยาบาล จากนั้นตูนพร้อมก้อย-รัชวิน วงศ์วิริยะ แฟนสาว และนายอัยยวัฒน์ ศรีวัฒนประภา ประธานเจ้าหน้าที่บริหาร กลุ่มบริษัท คิงเพาเวอร์ ได้ออกวิ่งจากโรงพยาบาลพระมงกุฎเกล้าไปยังลานน้ำพุคิง เพาเวอร์ ซอยรางน้ำ มีนายวิชัย ศรีวัฒนประภา ประธานกรรมการกลุ่มบริษัท คิง เพาเวอร์ และพนักงาน ให้การต้อนรับ โดยจุดดังกล่าวมีประชาชนที่มาเฝ้ารอรับตั้งแต่บ่ายสามโมงพากันส่งเสียง พี่ตูนสู้สู้ ดังกึกก้องตลอดเวลา ทำให้บรรยากาศเป็นไปอย่างคึกคัก มีวงโยธวาทิตจากโรงเรียนสุรศักดิ์มนตรี มาร่วมเล่นเพลง ยาพิษ ของวง บอดี้สแลม ตูนได้ขึ้นกล่าวบนเวที ขอบคุณประชาชนและเชิญชวนให้ร่วมบริจาค จากนั้นจึงมีพิธีมอบเงินบริจาคจากภาคส่วนต่างๆเพื่อสนับสนุนโครงการ ก้าวคนละก้าว ซึ่งในวันนี้ กลุ่มบริษัท คิง เพาเวอร์ ได้ร่วมบริจาคอีก 53 ล้านบาท จากเดิมที่ร่วมสนับสนุนแล้ว 24 ล้านบาท รวมเป็น 77 ล้านบาท,บรรยากาศในการต้อนรับตูนของบริษัทคิงเพาเวอร์เป็นไปอย่างอบอุ่นและยิ่งใหญ่ นอกจากนายวิชัยจะมอบเงินให้กับตูนจำนวน 53 ล้านบาทแล้ว ยังมีนักธุรกิจและเจ้าของบริษัททยอยกันมอบเงินให้กับตูนด้วยรวมแล้วกว่า 89 ล้านบาท ต่อมานาย อัยยวัฒน์ ศรีวัฒนประภา ประธานเจ้าหน้าที่บริหารกลุ่มบริษัท คิงเพาเวอร์ ลูกชายนายวิชัย ศรีวัฒนประภา ประธานกรรมการกลุ่มบริษัทคิงเพาเวอร์ ประกาศจะบริจาคเงินสมทบอีกส่วนที่เหลืออีกเพื่อให้ครบ 100 ล้านบาท ท่ามกลางเสียงปรบมือดังกึกก้อง ก่อนที่นายอัยยวัฒน์จะขึ้นเวทีจับมือแสดงความดีใจกับนักร้องหนุ่ม",ตูน บอดี้สแลม วิ่งถึงกรุงเทพฯแล้ว อัศวิน นำทีมไปรอรับ ยกย่องให้เป็น วีรบุรุษ คนกรุงแห่ต้อนรับเนืองแน่น คิง เพาเวอร์ ใจปํ้าควักเงินสมทบโครงการก้าวคนละก้าวฯ 53 ล้านบาท,"ข่าว,ทั่วไทย","ข่าวหน้า 1,ตูน บอดี้สแลม,ตูน บอดี้สแลม วิ่ง,ก้าวคนละก้าว,อาทิวราห์ คงมาลัย,ข่าวทั่วไป",https://www.thairath.co.th/news/local/bangkok/1143268
3779,สื่อเบลารุสนัดหยุดงานประท้วง ลูกาเชงโกเปิดทีวีเจอ ห้องสตูดิโอที่ว่างเปล่า,ประท้วงประธานาธิบดีอำนาจนิยมเบลารุสแรงงานนัดหยุดงานร่วมชุมนุมประท้วงนับแสนราย สื่อมวลชนจากสถานีภาครัฐ300 คนหยุดงานมาประท้วง ร้องการเลือกตั้งไม่เป็นธรรมและลิดรอนเสรีภาพสื่อ คนเปิดทีวีเจอ ห้องสตูดิโอที่ว่างเปล่า ยังมี กลุ่มผู้หญิงชุดขาว เรียกร้องการปล่อยตัวคนรักที่ถูกตำรวจกวาดต้อนในการชุมนุมก่อนหน้าภาพโดย19 ส.ค. 2563ประชาชนเบลารุสยังคงประท้วงอย่างต่อเนื่องเพื่อต่อต้านประธานาธิบดีอำนาจนิยมที่ถูกกล่าวหาว่าโกงการเลือกตั้ง อเล็กซานเดอร์ ลูกาเชงโก ที่อยู่ในตำแหน่งประธานาธิบดีเบลารุสมายาวนานถึง 6 สมัย โดยในวันที่ 17 ส.ค. ที่ผ่านมามีกลุ่มแรงงานจากโรงงานอุตสาหกรรมนัดหยุดงานประท้วงเข้าร่วมกับกลุ่มผู้ชุมนุมที่เรียกร้องให้ลูกาเชงโกออกจากตำแหน่งทั้งนี้ในวันเดียวกันยังมีกรณีที่คนทำงานข่าวของช่องสถานีโทรทัศน์ของรัฐบาลหยุดงานประท้วงด้วยเช่นกัน สื่อเดอะการ์เดียนบรรยายว่า ในช่วงเช้าของวันจันทร์ ชาวเบลารุสที่เปิดดูข่าวช่องสถานีโทรทัศน์ของรัฐบาลจะพบเจอกับภาพที่ไม่คุ้นเคย คือห้องสตูดิโอที่ว่างเปล่า และเป็นหนึ่งในการประท้วงที่มีความสำคัญที่สุดของเบลารุสจากการที่สื่อ เบลารุสวัน เป็นสื่อโฆษณาชวนเชื่อของรัฐบาลลูกาเชงโกมา 20 กว่าปีแล้ว และเมื่อสัปดาห์ที่แล้วสื่อนี้ยังเพิ่งจะอ้างว่าผู้ประท้วงเป็นกลุ่มที่ถูกยุยงปลุกปั่นจากต่างชาติแต่ในช่วงสัปดาห์ที่ผ่านมาเบลารุสก็เปลี่ยนแปลงไปอย่างรวดเร็วมาก จนทำให้หลายคนไม่อยากทำหน้าที่เป็นเครื่องมือโฆษณาชวนเชื่ออีกต่อไปแล้ว ในหมู่คนทำงานสื่อเบลารุสวัน 2000 ราย มีอยู่ประมาณ 300 รายที่หยุดงานประท้วง พวกเขาบอกว่าจะไม่ยอมกลับเข้าทำงานจนกว่ารัฐบาลจะยอมรับข้อเรียกร้อง 5 ข้อ ในจำนวนนั้นมีการเรียกร้องให้จัดเลือกตั้งใหม่และเลิกการลิดรอนเสรีภาพสื่ออยู่ด้วยกเซนนิยา ลุตสกีนา หนึ่งในนักทำสารคดีรายหนึ่งที่เข้าร่วมหยุดงานประท้วงกล่าวว่าถ้าหากพวกเขาไม่สามารถทำข่าวอย่างซื่อสัตย์ได้พวกเขาก็ไม่อยากจะทำงานนี้ นอกจากนี้ยังพูดถึงปัญหาเรื่องการขาดความหลากหลายของสื่อทำให้คนบางส่วนกลัวที่จะประท้วงในเรื่องนี้เพราะกังวลว่าจะกลายเป็นปัญหาต่องานจากการที่เบลารุสมีแต่สื่อโทรทัศน์ที่ถูกรัฐบาลควบคุมอยู่มีการระบุถึงปัญหาจากสื่อของเบลารุสอีกว่า เป็นเวลาหลายปีมาแล้วที่ข่าวโทรทัศน์ในเบลารุสยังคงรายงานในแบบที่ราวกับว่าประเทศของพวกเขายังอยู่ภายใต้การปกครองของสหภาพโซเวียต นอกจากนี้ยังมีการพยายามบีบขับไม่นำเสนอภาพของผู้ชุมนุมประท้วงทำให้ราวกับว่าทุกอย่างยังดูเหมือนปกติ หรือไม่ก็มีการพยายามตัดต่อภาพการชุมนุมให้เห็นแต่มุมที่มีความรุนแรง รวมถึงพยายามสร้างเรื่องใส่ร้ายป้ายสีเกี่ยวกับอิทธิพลต่างชาติจากการประท้วงในครั้งนี้ลูกาเชงโกขึ้นเฮลิคอฟเตอร์ไปที่โรงงานอุตสาหกรรมในกรุงมินสค์ หวังว่าจะได้รับการสนับสนุนแต่คนงานกลับตะโกนไล่เขาให้ ออกไป ลูกาเชงโกประกาศว่าเขาจะไม่ยอมถูกกดดันให้ออกจากตำแหน่ง และจะไม่ยอมยุบรัฐบาลหรือจัดการเลือกตั้งใหม่หัวหน้าผู้ชุมนุมประท้วงหยุดงาน เซอร์กี ดิเลฟสกี กล่าวว่า เขาอยากให้ลูกาเชงโกออกจากตำแหน่งและบอกว่าสเวียลานา ทิคานอฟสกายา คู่แข่งในการเลือกตั้งล่าสุดของลูกาเชงโกเป็นประธานาธิบดีที่ ถูกต้องชอบธรรมตามกฎหมาย และเป็นคนที่ ได้รับเลือกตั้งจากประชาชนนอกจากกลุ่มคนงานแล้วยังมีกลุ่มผู้ประท้วงอีกกลุ่มหนึ่งที่เรียกตัวเองว่า กลุ่มผู้หญิงชุดขาว พวกเธอประท้วงเรียกร้องให้มีการปล่อยตัวคนรักของพวกเธอที่ถูกกวาดต้อนจับกุมโดยตำรวจในการชุมนุมก่อนหน้านี้รวมถึงต่อต้านการใช้ความรุนแรงในการปราบปรามผู้ชุมนุม พวกเธอสวมชุดขาวและถือดอกไม้ มีการประท้วงในรูปแบบนี้มาตั้งแต่สัปดาห์ที่แล้วในกรุงมินสค์และต่อมาก็มีการประท้วงรูปแบบคล้ายกันนี้เกิดขึ้นในที่อื่นๆ อย่างในเยอรมนี โปแลนด์ เบลเยี่ยม ยูเครน และรัสเซียเรียบเรียงจาก,ประท้วงประธานาธิบดีอำนาจนิยมเบลารุส แรงงานนัดหยุดงานร่วมชุมนุมประท้วงนับแสนราย สื่อมวลชนจากสถานีภาครัฐ 300 คนหยุดงานมาประท้วง ร้องการเลือกตั้งไม่เป็นธรรมและลิดรอนเสรีภาพสื่อ คนเปิดทีวีเจอ,"การเมือง,สิทธิมนุษยชน,ต่างประเทศ","การประท้วง,เบลารุส,อเล็กซานเดอร์ ลูกาเชงโก,การนัดหยุดงานประท้วง,สื่อมวลชน,เสรีภาพสื่อ,การครอบงำสื่อ,เผด็จการ",https://prachatai.com/journal/2020/08/89108
388,นายกฯยัน จับแล้ว 9 มือบึม,"รวมทั้งอาแบหัวโจกเตรียมหนีไปมาเลย์บิ๊กแป๊ะบินสอบเอง,รวบแล้ว อาแบ ตัวการสำคัญระเบิดป่วนกรุง ขณะหลบหนีออกไปประเทศเพื่อนบ้าน พร้อมตรวจยึดเก๋งยาริส พาหนะที่ใช้ดูลาดเลาเป้าหมายใน กทม. แฉบินมาลงดอนเมืองก่อนก่อเหตุอาทิตย์กว่า นัดวางแผนที่หอพักและร้านอาหารแห่งหนึ่งย่านรังสิต ขณะเดียวกัน ชุดสืบนครบาลร่วมกับภาค 9 ล็อกอีก 2 หนุ่มนราธิวาส ตามคำซัดทอดลูไอและวิลดัน 2 ผู้ต้องหาวางบึมป้าย สตช. ขณะที่ ผบ.ตร.บินลงใต้สอบเค้นทีมระเบิดด้วยตัวเอง ด้านนายกฯประยุทธ์เผยก่อนลงพื้นที่ ตำรวจจับแล้ว 9 คน,จากเหตุกลุ่มวัยรุ่นแนวร่วมโจรใต้ยกทีมขึ้นมาวางระเบิดป่วนกรุงเทพมหานครหลายจุด เน้นรอบบริเวณสถานที่ประชุม รมต.อาเซียน เริ่มตั้งแต่หน้าสำนักงานตำรวจแห่งชาติ ร้านขายเสื้อผ้าย่านประตูน้ำ สถานีรถไฟฟ้าบีทีเอส ช่องนนทรี ศูนย์ราชการ ถนนแจ้งวัฒนะ และหน้าสำนักปลัดกระทรวงกลาโหม มีผู้บาดเจ็บทั้งหมด 4 คน เหตุเกิดระหว่างวันที่ 1-2 ส.ค. ตำรวจจับกุมนายลูไอ แซแง อายุ 23 ปี และนายวิลดัน มาหะ อายุ 29 ปี 2 หนุ่มชาวนราธิวาส ผู้ต้องสงสัยที่ลงมือซุกระเบิดหน้าป้ายสำนักงานตำรวจแห่งชาติ ได้ทันควันที่ จ.ชุมพร และถูกคุมตัวกลับไปสอบสวนขยายผลที่ศูนย์ซักถาม จ.ยะลา ส่วน พล.ต.ท.สุทธิพงษ์ วงษ์ปิ่น ผบช.น. เร่งพนักงานสอบสวนสอบพยานสเกตช์ภาพ ระบุรูปพรรณสัณฐานคนร้ายอย่างละเอียด รวมทั้งภาพจากกล้องวงจรปิด ขออำนาจศาลออกหมายจับผู้ต้องสงสัยทั้งหมดให้ได้ภายใน 7 วัน ขณะที่ พล.ต.ท.สุวัฒน์ แจ้งยอดสุข หัวหน้าชุดสืบสวน ประสาน ผบช.ภ.9 ส่งทีมสืบสวนประกบกลุ่มวัยรุ่นต้องสงสัยที่เดินทางกลับเข้าพื้นที่แล้วกว่า 10 คน พร้อมแย้ม เร็วๆนี้น่าจะมีข่าวดี,บิ๊กปั๊ดคุมทีมสืบเมืองกรุงล่องใต้,ความคืบหน้าในการคลี่คลายคดีระเบิดป่วนกรุง มีรายงานเมื่อเวลา 10.00 น. วันที่ 6 ส.ค. พล.ต.ท.สุวัฒน์ แจ้งยอดสุข ผู้ช่วย ผบ.ตร.หัวหน้าทีมสืบสวนสอบสวนคลี่คลายคดีระเบิดป่วนกรุง พร้อมด้วย พล.ต.ท.รณศิลป์ ภู่สาระ ผบช.ภ.9 พล.ต.ต.อิทธิพล อัจฉริยะประดิษฐ์ ผบก.สส.บช.น.นำชุดสืบสวนและพนักงานสอบสวนเดินทางไปที่ศูนย์ซักถามของ ศปก.ตร.สน.จ.ยะลา สถานที่ควบคุมตัวนายลูไอ แซแง อายุ 23 ปี และนายวิลดัน มาหะ อายุ 29 ปี ผู้ต้องสงสัยก่อคดีวางระเบิดที่ป้ายหน้าสำนักงานตำรวจแห่งชาติ เพื่อสอบสวนผู้ต้องหาทั้งคู่,รวบแล้ว อาแบ ตัวสำคัญป่วนกรุง,มีรายงานว่า นอกจากนี้ ชุดสืบสวนสอบสวน บช.น.ได้ร่วมกับชุดสืบสวน บช.ภ.9 เข้าตรวจค้นจับกุมผู้ต้องหาอีกหลายจุด โดยเฉพาะนายอาแบ หรือแบรี ผู้ต้องหาตัวสำคัญ หัวหน้าของกลุ่มมือวางระเบิดได้แล้ว สามารถติดตามจับกุมได้บริเวณตะเข็บชายแดนภาคใต้ ขณะกำลังหลบหนีออกไปยังประเทศเพื่อนบ้าน โดยนายอาแบ หรือแบรี เป็นคนที่นำระเบิดให้นายลูไอและนายวิลดันพร้อมพวก บริเวณข้างห้างเจเจ มอลล์ ย่านจตุจักร กทม. เมื่อวันที่ 1 ส.ค. ก่อนผู้ร่วมขบวนการจะนำระเบิดไปวางที่สำนักงานตำรวจแห่งชาติและจุดอื่นๆ,ยึดรถอาแบส่งตรวจดีเอ็นเอ,จากการตรวจสอบข้อมูลทราบว่า นายอาแบ หรือแบรี เข้ามาดูลาดเลาและเตรียมการล่วงหน้า โดยนั่งเครื่องบินภายในประเทศมาลงที่สนามบินดอนเมือง เมื่อวันที่ 22 ก.ค. มีการวางแผนร่วมกับผู้ร่วมก่อเหตุที่หอพักเพื่อนสาวแห่งหนึ่ง อยู่ระหว่างตรวจสอบ นอกจากนี้ได้นัดพบปะกับพรรคพวกที่ร้านอาหารแห่งหนึ่งย่านรังสิต จ.ปทุมธานี โดยใช้รถเก๋งโตโยต้า ยาริส สีขาว เป็นพาหนะ มีรายงานล่าสุดว่า ชุดสืบสวนสามารถติดตามยึดรถเก๋งคนร้ายได้แล้ว เตรียมส่งให้เจ้าหน้าที่ พฐ.ตรวจสอบหาหลักฐานเพิ่มเติมและดีเอ็นเอของคนร้าย,ล็อกอีก 2 หนุ่มนราฯต้องสงสัย,มีรายงานว่า เจ้าหน้าที่ฝ่ายความมั่นคงสามารถควบคุมตัวผู้ต้องสงสัยคดีระเบิดป่วนกรุงเทพฯ ได้เพิ่มอีก 2 คน ทราบชื่อนายมูฮำหมัดฮาซัน มะ อายุ 22 ปี ชาว อ.สุไหงปาดี จ.นราธิวาส และนายมูฮัมมัดอิลฮัม สะอิ อายุ 28 ปี ชาว อ.บาเจาะ จ.นราธิวาส ขณะขี่รถ จยย.อยู่ในพื้นที่เขตเทศบาลเมืองสุไหงโก-ลก เมื่อช่วงบ่ายวันที่ 5 ส.ค. ตรวจสอบประวัติเบื้องต้นพบว่าทั้ง 2 คนมีหมายตาม พ.ร.ก.ฉุกเฉิน และเป็นผู้ต้องสงสัยมีส่วนเกี่ยวข้องกับคดีลอบวางระเบิดป่วนพื้นที่กรุงเทพมหานคร,พาค้นบ้านก่อนคุมตัวเค้นสอบ,จากนั้นเจ้าหน้าที่ได้ตรวจยึดรถ จยย.และควบคุมตัวทั้ง 2 คนไปตรวจค้นบ้านพัก แต่ไม่มีรายงานว่าพบวัตถุพยานหรือเอกสารใดๆ ที่เชื่อมโยงหรือมีส่วนรู้เห็นพัวพันกับเหตุระเบิดในกรุงเทพฯหรือไม่ ก่อนจะควบคุมตัวไปสอบสวนขยายผลอย่างละเอียดอีกครั้งที่ศูนย์พิทักษ์สันติ ศปก.ตร.ส่วนหน้า อ.เมืองยะลา สถานที่เดียวกับที่ควบคุมตัวนายลูไอ และนายวิลดัน 2 ผู้ต้องสงสัยลอบวางระเบิดหน้าป้ายสำนักงานตำรวจแห่งชาติ,ลูไอ–วิลดัน ซัดทอดร่วมทีมบึม,มีรายงานจากชุดสืบสวนสอบสวน ศปก.ตร.ส่วนหน้า จ.ยะลา ถึงเบื้องหลังการจับกุมนายมูฮำหมัดฮาซัน และนายมูฮัมมัดอิลฮัม 2 ผู้ต้องสงสัยรายล่าสุดว่า เป็นผลมาจากการสอบสวนนายลูไอ และนายวิลดัน 2 ผู้ต้องสงสัยที่ถูกจับกุมก่อนหน้า ซัดทอดถึงผู้ร่วมก่อเหตุเพิ่มเติมอีกจำนวนหนึ่ง เจ้าหน้าที่แกะรอยติดตามจับกุมได้ทั้งคู่ขณะกำลังจะหลบหนีข้ามชายแดนไปยังประเทศมาเลเซีย อยู่ระหว่างเค้นสอบสวนขยายผลหาตัวผู้ร่วมขบวนการที่เหลือ ขณะที่ญาติของผู้ต้องสงสัยที่ถูกควบคุมตัวได้นำสิ่งของเสื้อผ้ามาเยี่ยม,เข้มพื้นที่โกลก–ตากใบ–แว้ง,รายงานระบุต่อว่า หลังจากควบคุมตัวผู้ต้องสงสัยคดีลอบวางระเบิดในกรุงเทพฯได้เพิ่มอีก 2 คน ส่งผลทำให้เจ้าหน้าที่กองกำลัง 3 ฝ่าย ที่ปฏิบัติหน้าที่ในพื้นที่ อ.สุไหงโก-ลก อ.ตากใบ อ.แว้ง จ.นราธิวาส ที่มีพรมแดนติดกับรัฐกลันตัน ประเทศมาเลเซีย เพิ่มความเข้มในการตั้งจุดตรวจจุดสกัดตรวจสอบยานพาหนะ และบุคคลที่สัญจรไปมาเพื่อป้องกันกลุ่มคนร้ายที่มีส่วนเกี่ยวข้องจะแฝงตัวหลบหนีข้ามไปประเทศเพื่อนบ้าน นอกจากนี้ที่ด่านพรมแดนทั้ง 3 อำเภอ ตำรวจตรวจคนเข้าเมืองมีมาตรการตรวจสอบบุคคลและยานพาหนะทุกชนิดที่ผ่านเข้าออกระหว่างประเทศอย่างเข้มงวดเช่นกัน และยังให้เจ้าหน้าที่ทหารที่ปฏิบัติหน้าที่ตามช่องทางธรรมชาติข้ามแนวพรมแดนคอยสังเกตการณ์และตรวจสอบบุคคลต้องสงสัยที่ใช้เส้นทางผ่านเข้าออกด้วย,บิ๊กแป๊ะบินเค้นสอบทีมบึมเอง,มีรายงานว่า วันที่ 7 ส.ค. พล.ต.อ.จักรทิพย์ ชัยจินดา ผบ.ตร.ที่ร่วมเดินทางมากับ พล.อ.ประยุทธ์ จันทร์โอชา นายกรัฐมนตรี คาดว่าน่าจะมีการเดินทางมาที่ ศปก.ตร.สน.ร่วมสอบสวนปากคำผู้ต้องหาด้วยตัวเองก่อนให้พนักงานสอบสวนขออนุมัติหมายจับกุมผู้ต้องหาชุดแรก ไม่น่าเกินวันที่ 9 ส.ค.,ขอศาลออกหมายจับลูไอ–วิลดัน,มีรายงานว่า คณะทำงานสืบสวนสอบสวนชุดของ พล.ต.ท.สุวัฒน์ได้มอบหมายให้พนักงานสอบสวน สน.ปทุมวัน เตรียมรวบรวมพยานหลักฐานจากภาพกล้องวงจรปิด อุปกรณ์ส่วนประกอบระเบิด ผลตรวจของชุดเก็บกู้วัตถุระเบิดอีโอดีของ บก.สปพ. และผลของสถานที่เกิดเหตุ เสื้อผ้าของกลุ่มคนร้ายที่นำมาทิ้งไว้ห้างสินค้าเจเจมอลล์ ย่านหมอชิต ของสำนักงานพิสูจน์หลักฐานกลาง สำนักงานตำรวจแห่งชาติ เพื่อขออนุมัติหมายจับผู้ต้องหาคดีระเบิดเบื้องต้นก่อน 2 ราย คือนายลูไอ และนายวิลดัน ผู้ต้องหาคดีลอบวางระเบิด ป้ายสำนักงานตำรวจแห่งชาติ เป็นผู้ต้องหาชุดแรกที่ถูกออกหมายจับกุมดำเนินคดี,รวบรวมรายละเอียดจ่อขออีก 4,ส่วนผู้ต้องสงสัยรายอื่นที่ปรากฏอยู่ในภาพจากกล้องวงจรปิดที่ก่อเหตุวางระเบิด ที่ศูนย์ราชการ 2 คน ในพื้นที่ สน.ทุ่งสองห้อง และในพื้นที่ สน.ปทุมวัน อีก 2 คน ชุดสืบสวนกำลังรวบรวมรายละเอียดนำภาพของผู้ต้องสงสัย ประสานข้อมูลของ ศปอก.สน.ภาค9 และ บช.ภ.9 เพื่อตรวจหาประวัติรายชื่อ ที่อยู่ผู้ต้องสงสัยมาขออนุมัติหมายจับกุมเพิ่มเติม คาดว่าน่าจะขออนุมัติหมายเพิ่มอีก 4 คน,ส่องวงจรปิดหมอชิต 11 วันย้อนหลัง,มีรายงานด้วยว่า ชุดสืบสวนได้ตรวจสอบกล้องวงจรปิดที่บริเวณสถานีขนส่งหมอชิตใหม่ ย้อนหลังไป 11 วัน จากวันที่ 1 ส.ค. วันที่นายลูไอ และนายวิลดัน ก่อเหตุนำระเบิดวางที่หน้าสำนักงานตำรวจแห่งชาติ ถนนพระราม 1 เขตปทุมวัน กทม. พบผู้ต้องสงสัยกลุ่มคนร้ายหลายราย คาดว่าเป็นทีมงานระเบิดป่วนกรุง เนื่องจากผู้ต้องสงสัยแต่งกายคล้ายกับผู้ก่อเหตุวางระเบิด คือ สะพายเป้ไว้ด้านหลัง ใส่หมวก และใส่หน้ากากอนามัยปิดบังใบหน้า น่าเชื่อเดินทางฝังตัวที่ กทม.ล่วงหน้า ก่อนลงมือ,แฉ 4 มือบึมกลับพร้อมลูไอ–วิลดัน,ในส่วนภาพกล้องวงจรปิดที่สถานีหมอชิตใหม่ พบผู้ต้องสงสัย 4 คน ก่อเหตุวางระเบิดที่ศูนย์ราชการฯ และบีทีเอสช่องนนทรี พบว่า หลังก่อเหตุขึ้นรถทัวร์ปรับอากาศ กรุงเทพฯ-หาดใหญ่ ทะเบียน 15-5617 กรุงเทพมหานคร ช่วงเย็นวันที่ 1 ส.ค. เพื่อหลบหนีลงใต้ คันเดียวกับที่นายลูไอและนายวิลดัน นั่งไปก่อนทั้งคู่ถูกจับตัวได้ที่ จ.ชุมพร แต่ขณะจับกุมชุดสืบสวนได้รับรายงานข้อมูลผู้ก่อเหตุวางระเบิดสำนักงานตำรวจแห่งชาติ เพียง 2 คน ผู้ก่อเหตุที่ศูนย์ราชการอีก 4 คน เล็ดรอดไปได้ ขณะนี้รู้ตัวมือวางระเบิดทั้ง 4 คนแล้ว อยู่ระหว่างติดตามจับกุมตัว,รองอุ่ยโบ้ยเรื่องคดีให้ถามผู้ใหญ่,ส่วนความเคลื่อนไหวที่กรุงเทพมหานคร เมื่อเวลา 14.00 น. วันเดียวกัน พ.ต.อ.กำธร อุ่ยเจริญ รอง ผบก.สปพ. พร้อมเจ้าหน้าที่กลุ่มงานเก็บกู้และตรวจพิสูจน์วัตถุระเบิด หรืออีโอดี เดินทางมายัง บก.สส.บช.น.ถนนศรีอยุธยา เพื่อซักถามข้อมูลเกี่ยวกับรูปแบบ และชนิดของระเบิดในครั้งนี้ และเปรียบเทียบกับเหตุการณ์ที่เคยเกิดก่อนหน้านี้ทั้งหมด โดย พ.ต.อ.กำธรขอปฏิเสธที่จะให้ข้อมูลใดๆ บอกแต่เพียงว่าขอให้ผู้บังคับบัญชาให้ข้อมูลเท่านั้น,แจ้งวัตถุต้องสงสัย วันละ 10 กว่าราย,สำหรับการแจ้งเบาะแสพบวัตถุต้องสงสัยนั้น พ.ต.อ.กำธรเผยว่า มีการแจ้งเกินวันละ 10 ราย เป็นเรื่องปกติที่ประชาชนจะเกิดความตื่นตัว โดยเฉพาะในช่วง 1-2 สัปดาห์หลังเกิดเหตุ เจ้าหน้าที่หน่วยเก็บกู้และตรวจพิสูจน์วัตถุระเบิด หรือ EOD พร้อมเข้าตรวจสอบเหตุที่มีการรับแจ้งในทุกจุดตลอด 24 ชั่วโมงอยู่แล้ว ผลจากการเข้าตรวจทุกจุด ตามรายงานยังไม่พบว่า มีจุดใดพบวัตถุอันตรายหรือระเบิดที่ใกล้เคียงก็เป็นเพียงวัตถุเลียนแบบ หรือวัตถุใกล้เคียงวัตถุอันตราย พิสูจน์แล้วว่าเป็นของกลุ่มวัยรุ่นที่นำไปใช้ก่อเหตุทะเลาะวิวาท แต่ไม่ถึงขั้นนำไปสร้างสถานการณ์ความวุ่นวายแต่อย่างใด,ไอซีไทเมอร์ ตรงกับเหตุบึมใต้,ขณะที่รายงานข่าวระบุว่า ข้อมูลจากอีโอดีที่นำมาให้ข้อมูลกับชุดสืบสวน หลังตรวจสอบที่เกิดเหตุแต่ละจุดพบมีหลักฐานหลายอย่าง 1 ในนั้นคือ ไอซีไทเมอร์ หรือไอซีตั้งเวลา ที่เมื่อนำไปเทียบเคียง พบว่ารูปแบบการประกอบระเบิด และวัสดุที่นำมาใช้ในครั้งนี้คล้ายเหตุระเบิดในพื้นที่ 3 จังหวัดภาคใต้แทบจะทั้งหมด ข้อมูลทั้งหมดเป็นหนึ่งในพยานหลักฐานสำคัญที่ตำรวจใช้ประกอบสำนวนคดีเพื่อเตรียมขอศาลออกหมายจับผู้ก่อเหตุคดีนี้,ผู้ว่าฯ กทม.เยี่ยมลูกน้องเหยื่อบึม,ที่โรงพยาบาลสิรินธร เขตประเวศ พล.ต.อ.อัศวิน ขวัญเมือง ผู้ว่าฯ กทม. เดินทางมาเยี่ยมให้กำลังใจ พร้อมมอบเงินช่วยเหลือ เจ้าหน้าที่ฝ่ายรักษาความสะอาด สำนักงานเขตสวนหลวง ที่ถูกสะเก็ดระเบิด บริเวณ ซ.พระรามเก้า 57/1 จำนวน 3 ราย โดยเข้ารับการรักษาตัวที่ รพ.สิรินธร 2 ราย ได้แก่ น.ส. ดิสนา ผ่องใสดี อายุ 46 ปี มีแผลบริเวณใบหน้า แพทย์วินิจฉัยอาการกระจกตาถลอก แก้วหูทะลุ ให้นอนพักรักษาที่โรงพยาบาล และนางสุนทร รอดเสียงล้ำ อายุ 55 ปี มีแผลบริเวณลำคอ เจ็บตา หูอื้อ แพทย์วินิจฉัยอาการ กระจกตาถลอก แก้วหูทะลุ ให้นอนพักรักษาที่โรงพยาบาล นอกจากนี้ มีเจ้าหน้าที่ฝ่ายรักษาฯ ที่ถูกสะเก็ดระเบิด อีก 1 ราย เข้ารับการรักษาที่โรงพยาบาลวิภาราม คือ น.ส.ศศินิภา เพชรทองหลาง มีอาการหูอื้อวินิจฉัยอาการ แก้วหูทะลุ,เสริมขวัญกำลังใจ คนละ 5 หมื่น,พล.ต.อ.อัศวินกล่าวภายหลังว่า มาเยี่ยมให้กำลังใจกับผู้ได้รับบาดเจ็บ เป็นพนักงานกวาด ของเขตสวนหลวง 3 ราย เข้ารับการรักษาตัวที่ รพ.สิรินธร 2 ราย แพทย์ได้รักษาอย่างเต็มที่โดยไม่ต้องเสียค่าใช้จ่าย ส่วนอีก 1 ราย เข้ารับการรักษาที่ รพ.วิภาราม ได้ประสานให้แพทย์รักษาอย่างเต็มที่ นอกจากนี้ ยังมีเงินช่วยเหลือผู้ประสบภัย จากสำนักป้องกันและบรรเทาสาธารณภัย 2,000 บาท ขณะเดียวกันยังมีเงินช่วยเหลือที่คณะผู้บริหารได้ระดมกัน รวมแล้วจะได้รับคนละ 50,000 บาท เพื่อเป็นขวัญและกำลังใจให้กับผู้ปฏิบัติงาน ส่วนการแก้ไขระเบียบหลักเกณฑ์การช่วยเหลือ สำหรับลูกจ้างชั่วคราว กทม.ต้องหารือกระทรวงการคลัง ในการแก้ไขระเบียบในการกำหนดสวัสดิการให้กับลูกจ้างชั่วคราวให้เป็นไปตามกฎหมาย เพราะ กทม.ไม่สามารถกำหนดเกณฑ์ได้เอง,นายกฯ เผยล็อกทีมบึมแล้ว 9 คน,อีกด้านหนึ่ง ที่ทำเนียบรัฐบาล พล.อ.ประยุทธ์ จันทร์โอชา นายกฯและ รมว.กลาโหม กล่าวถึงความคืบหน้าเหตุระเบิดหลายจุดในพื้นที่ กทม.ว่า เรื่องนี้มีการรายงานให้ตนรับทราบทุกวันถึงความคืบหน้า วันนี้ (6 ส.ค.) ก็มีความคืบหน้าไปมาก จับกุมผู้ต้องสงสัยเพิ่มขึ้นถึง 9 คน จากนี้จะต้องสืบสวนต่อเพื่อดำเนินการนำมาลงโทษตามกฎหมายให้ได้ ด้วยวิธีการตามกระบวนการยุติธรรม ทั้งวัตถุพยาน พยานบุคคล ต้องทำให้รอบคอบ รัฐบาลจะทำเรื่องนี้ให้ดีที่สุด อย่างไรก็ตาม สิ่งสำคัญอยากขอบคุณเจ้าหน้าที่ทุกฝ่ายที่เกี่ยวข้อง รวมไปถึงประชาชนร่วมกันเป็นหูเป็นตา ตามที่ได้เคยพูดไปว่าเราจะรักษาความมั่นคงแบบองค์รวม ความปลอดภัยในชีวิตและทรัพย์สิน ต้องเริ่มจากตัวเอง ชุมชน และประชาชนสามารถช่วยรัฐได้มากยิ่งขึ้นในการถ่ายภาพซึ่งถือเป็นการดี,บิ๊กป้อม แจงคืบหน้าใน ครม.,ขณะที่ พล.อ.ประวิตร วงษ์สุวรรณ รองนายกรัฐมนตรี กล่าวถึงการรายงานความคืบหน้าเหตุระเบิดในพื้นที่กรุงเทพฯหลายจุด ต่อที่ประชุมคณะรัฐมนตรี (ครม.) ว่า ได้รายงานเรื่องนี้ต่อที่ประชุมเอง รายละเอียดเหมือนกับที่ ผบ.ตร.รายงาน ยังไม่มีอะไรเพิ่มเติม ขณะนี้กำลังตรวจสอบว่าเชื่อมโยงกับใครบ้าง พยานหลักฐานเป็นอย่างไร ขณะนี้ยังไม่ทราบที่มาของระเบิด เพราะมาจากหลายที่ มีการเตรียมการกันมาก่อน ขอให้ประชาชนมั่นใจ ได้สั่งการเจ้าหน้าที่ทั้ง กทม. ฝ่ายปกครอง ตำรวจ ทหารร่วมกันดูแลให้ความปลอดภัยในชีวิต และทรัพย์สินของประชาชน,เชื่อมีคนบงการอยู่เบื้องหลัง,เมื่อถามว่าเป็นเครือข่ายเดียวกับผู้ที่ก่อเหตุทางภาคใต้หรือไม่ พล.อ.ประวิตรตอบว่า เป็นเครือข่ายภาคใต้ ขณะนี้กำลังตรวจสอบอยู่ เมื่อถามว่ากลุ่มก่อความไม่สงบในพื้นที่ภาคใต้มีแนวโน้มจะขยายพื้นที่หรือมีคนอยู่เบื้องหลังหรือไม่ พล.อ.ประวิตรตอบว่า คงไม่ขยายพื้นที่ อาจจะมาเป็นงานๆไป ขอเวลาซักรายละเอียดจากผู้ต้องหาก่อน เชื่อว่าคงมีคนบงการอยู่เบื้องหลัง ถ้าไม่มีจะมาได้อย่างไร แต่คนที่บงการจะเป็นกลุ่มการเมืองหรือไม่นั้น ไม่ทราบ เมื่อถามว่า หลังจากรายงานนายกฯ แล้วนายกฯได้ให้คำแนะนำหรือไม่ พล.อ.ประวิตรตอบว่า ไม่ต้องให้คำแนะนำผม ผมดูแลเรื่องความมั่นคงมาตั้งนานแล้ว,บิ๊กแดง ติงสื่ออย่ามโน,ก่อนนี้เมื่อเวลา 07.00 น. วันเดียวกัน ที่กองบัญชาการกองทัพบก (บก.ทบ.) พล.อ.อภิรัชต์ คงสมพงษ์ ผบ.ทบ. ให้สัมภาษณ์ถึงความคืบหน้าการตรวจสอบเหตุคนร้ายลอบระเบิดหลายจุดทั่ว กทม.ว่า การให้ข่าวทางโซเชียลและสื่อต่างๆต้องอ้างอิงติดตามการแถลงจากทางเจ้าหน้าที่ตำรวจ อย่ามโนกันไปเอง ที่ผ่านมา พล.อ.ประยุทธ์ จันทร์โอชา นายกรัฐมนตรีและ รมว.กลาโหม บอกแล้วว่าขอเวลาให้เจ้าหน้าที่ทำงานก่อน แต่ทุกคนต้องช่วยกันดูช่วยเป็นหูเป็นตา หากพบวัตถุต้องสงสัยต้องช่วยกันดูแล ข่าวต่างๆที่ออกมาเบี่ยงเบนประเด็นเพื่อให้เกิดความขัดแย้ง ปัจจุบันรัฐบาลทำงานไปได้ด้วยดีแล้ว แต่เพิ่งทำงานไม่กี่วันก็มีเหตุระเบิด ขอร้องสื่อมวลชนให้ถามเชิงสร้างสรรค์ หรืออย่าทำให้เกิดการตีความ บางข่าวพูดอีกอย่างแต่เสนออีกอย่าง หรือตัดตอนข่าว หากเป็นอย่างนี้การสัมภาษณ์ไม่เกิดประโยชน์กับประชาชน ไม่มีใครที่ไม่อยากเห็นประเทศตัวเองไม่สงบเรียบร้อย อยากให้ฟังข่าวสารจากความมั่นคงที่ถูกต้องเป็นหลัก อย่าไปติดตามอะไรที่ไม่มีที่มาที่ไป,ฟันธงเหตุบึม มุ่งดิสเครดิตรัฐบาล,เมื่อถามว่า สาเหตุของการก่อเหตุจะเกิดจากสิ่งใด พล.อ.อภิรัชต์ตอบว่า การก่อเหตุเพราะต้องการทำให้เกิดความไม่เชื่อมั่นในช่วงที่มีผู้นำต่างประเทศมาประชุมงานด้านการต่างประเทศ เคยเห็นเหตุการณ์แบบนี้ในการประชุมอาเซียนเมื่อปี 52 ที่เมืองพัทยา จ.ชลบุรี ที่ จ.ภูเก็ต และที่ อ.หัวหิน จ.ประจวบคีรีขันธ์ ตนอยู่ในเหตุการณ์มาตลอด เกิดจากผู้ไม่หวังดีมี วัตถุประสงค์ดิสเครดิตรัฐบาล ไม่อยากบอกว่าเป็นฝ่ายใด แต่คนดีๆไม่ทำกัน ถามว่ารัฐบาลจะทำร้ายตัวเองเพื่ออะไร เพราะรัฐบาลและนายกฯมีเรื่องต่างๆที่จะต้องแก้ไข เพื่อนำพาประเทศชาติก้าวข้ามออกไปอีกมากมาย,ชี้คนชักใย พร้อมก่อเหตุทุกรูปแบบ,เมื่อถามอีกว่า กลุ่มเดิมๆที่เคยระบุไว้ ฝ่ายความมั่นคงได้ติดตามความเคลื่อนไหวคนกลุ่มนี้หรือไม่ ผบ.ทบ.ตอบว่า ยังไม่สามารถเชื่อมโยงไปถึงคนที่บงการวางแผน คนที่บงการส่วนใหญ่จะสืบไปถึงตัวได้ยาก ได้แต่คาดเดา และต้องใช้เวลาหาหลักฐาน ขณะนี้มั่นใจว่าเจ้าหน้าที่ตำรวจสามารถปฏิบัติงานได้เป็นอย่างดี ตอบสนองนายกฯได้ ในส่วนของกองทัพบกให้การสนับสนุนเรื่องข้อมูลข่าวสารที่เคยรวบรวมไว้ แต่กลุ่มเดิมที่ตนหมายถึง คือกลุ่มเดิมที่เป็นมาสเตอร์มาย หรือผู้อยู่เบื้องหลังนั้นมีความคิดที่จะก่อเหตุในทุกรูปแบบ ปัจจุบันไม่ว่าจะเป็นการทำระเบิด หรือการทำข่าวปลอม ถือเป็นการบ่อนทำลายประเทศอีกแบบหนึ่ง,เตือนขอให้ไปเล่นกันในสภาฯ,ผู้สื่อข่าวถามต่อว่า ใช่ฝ่ายตรงกันข้ามกับรัฐบาลหรือไม่ พล.อ.อภิรัชต์ตอบว่า ตนไม่ได้อยู่ในฐานะนักการเมือง เนื่องจากตอนนี้ไม่มีคณะรักษาความสงบแห่งชาติ (คสช.) ตนพูดในส่วนของความมั่นคง ไม่ได้อ้างอิงการเมือง แต่เราคนไทยด้วยกันหากประเทศเดินไปได้ในทุกเรื่อง น่าจะเกิดความเรียบร้อย การที่ยังมีคนวางแผนบงการ มีความคิดที่ไม่ยอมรับและไม่เคารพกติกา ตอนนี้ก็ขอให้ไปเล่นกันในสภาฯ,ขู่ตัดตอนถึงตัวบงการไม่ง่ายแล้ว,พล.อ.อภิรัชต์ยังกล่าวตอบคำถามในส่วนผู้วางแผนหรือผู้บงการนั้นอยู่ในหรือนอกประเทศ ว่า มันอยู่ได้ทุกที่ ทุกหนทุกแห่งในโลกหรืออาจจะอยู่ในโลกออนไลน์ก็ได้ เมื่อถามว่า ตอนนี้เจ้าหน้าที่ตำรวจจับผู้ต้องสงสัยได้แล้ว มั่นใจได้หรือไม่ว่าจะสาวไปถึงตัวผู้บงการได้ พล.อ.อภิรัชต์ตอบว่า ขึ้นอยู่กับขีดความสามารถของเจ้าหน้าที่ตำรวจที่ต้องไปขยายผลสืบหาตัวผู้กระทำความผิด คงต้องใช้เวลา บางครั้งที่มีการเรียกว่าตัดตอนคงไม่ใช่ง่ายๆ เพราะทุกอย่างลึกลับซับซ้อน ยิ่งนานวันความลึกลับซับซ้อนของขบวนการมีเทคโนโลยีเป็นส่วนช่วยสามารถเข้าถึงง่าย แต่ในทางกลับกันจะสามารถเข้าถึงตัวผู้บงการได้ง่ายด้วยเช่นเดียวกัน,โบ้ยงบฯทหารไม่เกี่ยวซื้อกล้อง,เมื่อถามอีกว่า มีบางฝ่ายเสนอให้ตัดงบฯของกองทัพ เพื่อไปซื้อกล้องวงจรปิดเพิ่มเติม พล.อ.อภิรัชต์ ตอบว่า ไม่เกี่ยวกัน กล้องวงจรปิดมีจำนวนมากอยู่แล้ว ทั้งหมดขึ้นอยู่กับการบูรณาการใช้งาน ทุกหน่วยงานมีกล้องวงจรปิดทั้งหมด สังเกตว่าบางครั้งทางเจ้าหน้าที่ตำรวจไม่สามารถติดตามคนร้ายได้จากกล้องวงจรปิดที่มีอยู่ บางทีต้องใช้ของธนาคาร ร้านสะดวกซื้อ ห้างร้าน ตอนนี้มีระบบการออนไลน์แบบบูรณาการ รวมทั้งยังมีกล้องของ กทม. ตำรวจจราจร ทหาร และตำรวจ คือทุกคนมีกล้องวงจรปิดทั้งหมด สามารถบูรณาการใช้ได้ การซื้อกล้องวงจรปิดไม่ใช่ในส่วนงบประมาณของกระทรวงกลาโหม,ดอน เผยต่างชาติไม่ข้องใจปมบึม,ขณะที่นายดอน ปรมัตถ์วินัย รมว.ต่างประเทศ กล่าวถึงเหตุวางระเบิดหลายจุดใน กทม.ช่วงการประชุมรัฐมนตรีต่างประเทศอาเซียนครั้งที่ 52 ว่า ระหว่างการประชุมไม่มีประเทศใดสอบถามถึงประเด็นดังกล่าวสันนิษฐานว่า ไม่พูดเพราะไม่เกี่ยวข้องกับการประชุม หรือเป็นมารยาท ได้เปิดโอกาสให้ได้ซักถามถึงเหตุการณ์ที่เกิดขึ้น แต่ไม่มีใครพูดถึงทั้งในการประชุมวงเล็กและวงใหญ่ อาจเป็นเพราะได้รับรู้ข่าวสาร และเชื่อมั่นว่าทางการไทยสามารถดูแลสถานการณ์ได้ แต่ทราบว่ามีการสอบถามกับสถานทูตของตัวเองที่อยู่ในประเทศไทย คิดว่าน่าจะมีความไว้วางใจต่อสถานการณ์จึงไม่มีการพูดถึง,บิ๊กป๊อก กำชับท้องถิ่น หวั่นบึมซ้ำ,พล.อ.อนุพงษ์ เผ่าจินดา รมว.มหาดไทย กล่าวว่า กระทรวงมหาดไทยกำชับเจ้าหน้าที่ท้องถิ่นติดตามสถานการณ์และข่าวสารจากฝ่ายความมั่นคงอย่างใกล้ชิด พร้อมกำหนดมาตรการดูแลพื้นที่ร่วมกับหน่วยงานอื่น เบื้องต้นแจ้งเจ้าหน้าที่ท้องถิ่น เจ้าหน้าที่ทำความสะอาด ให้ดำเนินการตามมาตรการเฝ้าระวังพื้นที่ หากพบวัตถุต้องสงสัยขอให้ประสานงานกับหน่วยอีโอดีอย่างรวดเร็ว ขณะนี้สั่งการให้ทุกฝ่ายติดตามสถานการณ์อย่างใกล้ชิด และยังไม่พบข้อผิดปกติแต่อย่างใด",รวบแล้ว อาแบ ตัวการสำคัญระเบิดป่วนกรุง ขณะหลบหนีออกไปประเทศเพื่อนบ้าน พร้อมตรวจยึดเก๋งยาริส พาหนะที่ใช้ดูลาดเลาเป้าหมายใน กทม. แฉบินมาลงดอนเมืองก่อนก่อเหตุ,"ข่าว,ทั่วไทย","ระเบิดป่วนกรุง,จับผู้ต้องสงสัย,ลอบวางระเบิด,สำนักงานตำรวจแห่งชาติ,มือระเบิด,แนวร่วมโจรใต้,ข่าวหน้า1",https://www.thairath.co.th/news/local/1631980
2789,มาเต็ม ฉลาดซื้อพบยาอันตรายใน 6 อาหารเสริม จาก 4 ห้างออนไลน์ดัง,ฉลาดซื้อ พบ ไซบูทรามีน-ฟลูออกซิทีน ยาอันตรายใน 6 อาหารเสริม จากห้างออนไลน์ชื่อดัง 4 แห่ง LAZADA C mart 11 street และ Shopee เรียกร้องให้รับผิดชอบต่อสังคมศูนย์ทดสอบฉลาดซื้อ มูลนิธิเพื่อผู้บริโภค สุ่มทดสอบซื้อผลิตภัณฑ์เสริมอาหารจำนวน 16 ตัวอย่าง ผ่านช่องทางห้างออนไลน์ชื่อดัง 8 แห่ง ได้แก่ LAZADA C mart 11 street Shopee Shop at 24 We mall Watsons และ Konvy ในเดือนกุมภาพันธ์ – มีนาคมที่ผ่านมา จากการทดสอบผลิตภัณฑ์อาหารเสริม พบยา ไซบูทรามีน และ ฟลูออกซิทีน ในอาหารเสริมลดน้ำหนัก 6 ตัวอย่าง ได้แก่ AIKA MINIMAL by FALONFON S-Line LYN L-Fin by Luk-Sam-Rong และ Kalo จากห้างออนไลน์ชื่อดัง 4 แห่ง ได้แก่ LAZADA C mart 11 street และ Shopee ส่วนอีก 4 แห่ง ได้แก่ Shop at 24 We mall Watsons และ Konvy ไม่พบยาทั้ง 2 ชนิดดังกล่าวศูนย์ทดสอบฉลาดซื้อ มูลนิธิเพื่อผู้บริโภค ได้สุ่มเก็บตัวอย่างผลิตภัณฑ์เสริมอาหาร ที่บรรยายสรรพคุณว่า สามารถใช้บริโภคเพื่อการลดน้ำหนัก จำนวน 16 ตัวอย่าง จากห้างออนไลน์ชื่อดัง 8 แห่ง ผลการตรวจสอบ จำนวน 6 ตัวอย่าง พบยา ไซบูทรามีนและฟลูออกซิทีน ซึ่งเป็นยาอันตรายที่ห้ามใช้ในผลิตภัณฑ์เสริมอาหาร1AIKA21/11/2017บริษัทสยามเฮลท์แอนด์บิวตี้แคร์ จำกัดLAZADAพบพบ2MINIMAL By FALONFONม.ค.2018บริษัทคอสมา แล็บ จำกัดC martพบ-3S-Lineไม่ระบุบริษัทที.ซี. ยูเนี่ยน โกลบอล จำกัด (มหาชน)LAZADAพบ-4LYN10-01-2561บริษัท ฟู้ด ซายน์ ซัพพลาย เซอร์วิส จำกัด11 streetพบ-5L-Fin by Luk-Sam-Rong1/7/60บริษัทสยามเฮลท์แอนด์บิวตี้แคร์ จำกัดShopeeพบ-6Kaloไม่ระบุบริษัทสยามเฮลท์แอนด์บิวตี้แคร์ จำกัด11 street-พบสถาพร อารักษ์วทนะ นักวิชาการผลิตภัณฑ์สุขภาพ มูลนิธิเพื่อผู้บริโภค กล่าวว่า ปัญหาการซื้อผลิตภัณฑ์เสริมอาหารออนไลน์ เกิดจากการใช้ข้อความโฆษณาเกินจริง ซึ่งผู้บริโภคไม่มีแหล่งตรวจสอบข้อความโฆษณาว่า คำโฆษณากล่าวอ้างบรรยายสรรพคุณนั้นๆ ได้รับอนุญาต หรือเกินจริงหรือไม่ ซึ่งเป็นการนำเข้าข้อมูลอันเป็นเท็จสู่ระบบออนไลน์ อีกด้วย รวมไปถึงค่านิยมผอม ขาว การโฆษณากระตุ้นให้อยากขาว สวย ผอม เหมือนเน็ตไอดอล หรือศิลปินดาราที่เป็นคนนำเสนอสินค้า สอดคล้องกับงานวิจัยเรื่อง การพัฒนารูปแบบการกำกับดูแลโฆษณาผลิตภัณฑ์สุขภาพเกินจริง : คลังข้อมูลผลิตภัณฑ์สุขภาพ ในนามคณะกรรมการองค์การอิสระเพื่อการคุ้มครองผู้บริโภคภาคประชาชน (คอบช.) พบว่า ผู้บริโภคเลือกซื้อสินค้าออนไลน์เพราะเชื่อถือโฆษณาที่จูงใจและมีผู้แนะนำเป็นบุคคลมีชื่อเสียง คิดว่าน่าจะได้ผลเหมือนโฆษณา ส่วนลำดับ 2 คือการเห็นเครื่องหมาย อย. นอกจากนี้ผู้ตอบแบบสอบถามยังต้องการให้มีแหล่งข้อมูลที่จะสามารถตรวจสอบโฆษณาได้ อย.ควรเปิดให้ผู้บริโภคได้เข้าถึง คลังข้อมูลผลิตภัณฑ์สุขภาพ โดยเร็ว เพื่อลดปัญหาการถูกหลอกจากโฆษณาสถาพร อารักษ์วทนะ รายงานเพิ่มเติมว่า ยังได้สำรวจข้อมูลล่าสุดวันที่ 10 มิถุนายน 2561 พบว่า ผลิตภัณฑ์เสริมอาหารที่ตรวจพบสารประกอบอันตรายไซบูทรามีน และฟลูออกซิทีน ทั้ง 6 ผลิตภัณฑ์ ยังพบการขายในร้านค้าออนไลน์ โดยเฉพาะผลิตภัณฑ์เสริมอาหารยี่ห้อ ลีน (Lyn) ที่ทาง อย. ได้ประกาศว่าเป็นอาหารไม่บริสุทธิ์ และยกเลิกเลขทะเบียนผลิตภัณฑ์แล้ว อีกทั้งผลิตภัณฑ์ยี่ห้อนี้ยังเป็นเหตุให้มีผู้เสียชีวิตถึง 4 ราย จึงขอเรียกร้องให้ทาง หน่วยงานกำกับดูแลหลัก (อย.) และหน่วยงานกำกับดูแลอื่นที่มีส่วนเกี่ยวข้อง บังคับใช้กฎหมายโดยทันที กระทรวงดิจิทัลเพื่อเศรษฐกิจและสังคม จะต้องบังคับใช้กฎหมายกับผู้ประกอบการออนไลน์ ตาม พ.ร.บ.ว่าด้วยการกระทำความผิดทางคอมพิวเตอร์ มาตรา 15 - ผู้ให้บริการ หรือ ผู้ดูแลระบบ หรือแอดมินเพจ ที่เปิดให้มีการนำเข้าข้อมูล เมื่อพบเนื้อหาที่ผิดกฎหมาย ถ้าได้รับการแจ้งเตือนแล้วลบออก ไม่ต้องรับโทษ แต่ถ้าไม่ยอมลบออก โทษจำคุกไม่เกิน 5 ปี ปรับไม่เกิน 100000 บาทหรือทั้งจำทั้งปรับผศ.ภญ.ดร.นิยดา เกียรติยิ่งอังศุลี ผู้จัดการแผนงานพัฒนากลไกเฝ้าระวังระบบยา ศูนย์วิชาการเฝ้าระวังและพัฒนาระบบยา (กพย.) กล่าวว่า ไซบูทรามีนนั้นเป็นยาต้านอาการซึมเศร้า ซึ่งสามารถลดความอยากอาหารได้ โดยยาดังกล่าวได้ถูกถอนออกจากตลาดในสหรัฐอเมริกา อังกฤษ ยุโรป และอีกหลายประเทศ ซึ่งยาดังกล่าวมีความเสี่ยงทำให้หัวใจเต้นเร็ว ความดันเลือดสูง เสี่ยงการที่ทำให้หัวใจขาดเลือดและการเกิดโรคหลอดเลือดสมองปัจจุบันในประเทศไทย ห้ามผู้รับอนุญาตนำเข้าหรือขายยาดังกล่าว ตาม พ.ร.บ.ยา พ.ศ. 2510 มาตรา 72(5) ผู้ฝ่าฝืนต้องระวางโทษจำคุก 1 ปี หรือปรับไม่เกิน 10000 บาท หรือทั้งจำทั้งปรับ ส่วนประชาชนที่ขายหรือนำเข้ายานี้ ถือว่าเป็นการขายหรือนำเข้ายาแผนปัจจุบันโดยไม่ได้รับอนุญาต ตามมาตรา 12 ต้องรับโทษตามมาตรา 101 คือ ต้องระวางโทษจำคุกไม่เกิน 5 ปี และปรับไม่เกิน 50000 บาทส่วนฟลูออกซิทีนนั้นเป็นยาที่ใช้รักษาโรคซึมเศร้า โรคย้ำคิดย้ำทำ โรคหิวไม่หายแบบทานแล้วอาเจียน จัดเป็นยาแผนปัจจุบันประเภทยาอันตรายตามประกาศกระทรวงสาธารณสุข ซึ่งหากผลิตภัณฑ์ใดได้รับการขึ้นทะเบียนเป็นผลิตภัณฑ์อาหารในประเทศไทย แล้วตรวจพบไซบูทรามีนหรือฟลูออกซิทีนในส่วนผสม ถือว่าเป็นอาหารไม่บริสุทธิ์ ตาม พ.ร.บ.อาหาร พ.ศ. 2522 มีโทษจำคุกไม่เกิน 2 ปี หรือปรับไม่เกิน 20000 บาท หรือทั้งจำทั้งปรับ และอาจเข้าข่ายอาหารปลอมถ้าหากมีฉลากเพื่อลวงให้เกิดความเข้าใจผิด ซึ่งมีโทษจำคุกทั้งแต่ 6 เดือน ถึง 10 ปี และปรับตั้งแต่ 5000 – 100000 บาทสารี อ๋องสมหวัง เลขาธิการมูลนิธิเพื่อผู้บริโภค และบรรณาธิการบริหาร นิตยสารฉลาดซื้อ กล่าวว่า ข้อแรก ขอเรียกร้องให้ตลาดออนไลน์ทั้ง 4 แห่ง นำสินค้าออกจากตลาดออนไลน์โดยทันที ข้อสอง ให้ตลาดและร้านค้าออนไลน์ ต้องตรวจสอบผลิตภัณฑ์สุขภาพก่อนจำหน่ายทุกรายการ ว่า ผิดกฎหมายหรือเป็นผลิตภัณฑ์ที่ขึ้นบัญชีดำของ อย.หรือ กรมวิทยาศาตร์การแพทย์หรือไม่ หรือเมื่อ อย.ประกาศรายชื่อผลิตภัณฑ์สุขภาพผิดกฎหมายต่อสาธารณะ ผู้ให้บริการจะต้องหาวิธีการระงับหรือนำข้อมูลผลิตภัณฑ์ฯ ออกจากระบบคอมพิวเตอร์โดยเร็วที่สุด เพื่อให้เกิดผลกระทบต่อผู้บริโภคน้อยที่สุด และข้อสาม บริษัทต้องรับคืนสินค้าที่ผิดกฎหมายทุกรายการที่ผู้บริโภคได้ซื้อไปแล้วก่อนหน้านี้ทั้งหมด ถ้าตลาดออนไลน์ไม่ปฏิบัติขอให้หน่วยงานกำกับดูแลบังคับใช้กฎหมายที่เกี่ยวข้อง โดยใช้บทลงโทษสูงสุดสารี อ๋องสมหวัง กล่าวเพิ่มเติมว่า มูลนิธิเพื่อผู้บริโภคและเครือข่ายองค์กรผู้บริโภคขอเรียกร้องให้คณะกรรมการวัตถุที่ออกฤทธิ์ต่อจิตและประสาท เร่งออกกฎหมายยกระดับไซบูทรามีน ให้เป็นวัตถุออกฤทธิ์ประเภท 1 ตามพระราชบัญญัติวัตถุที่ออกฤทธิ์ต่อจิตและประสาท พ.ศ. 2559 ซึ่งหากผลิต นำเข้าหรือส่งออกผลิตภัณฑ์ที่มีไซบูทรามีนเป็นส่วนผสมจะมีโทษจำคุกตั้งแต่ 5 - 20 ปี และปรับตั้งแต่ 5 แสนบาท - 2 ล้านบาท หากขายจะมีโทษจำคุกตั้งแต่ 4 - 20 ปี และปรับตั้งแต่ 4 แสนบาท - 2 ล้านบาท รวมถึงการครอบครองผลิตภัณฑ์ดังกล่าวก็ถือว่าเป็นการกระทำผิดด้วย อ้างอิงข้อมูล https://www.khaosod.co.th/special-stories/news_1028256,ฉลาดซื้อ พบ ไซบูทรามีน-ฟลูออกซิทีน ยาอันตรายใน 6 อาหารเสริม จากห้างออนไลน์ชื่อดัง 4 แห่ง LAZADA C mart 11 street และ Shopee เรียกร้องให้รับผิดชอบต่อสังคม ศูนย์ทดสอบฉลาดซื้อ,"คุณภาพชีวิต,สังคม","ฉลาดซื้อ,ผู้บริโภค,ฟลูออกซิทีน,ร้านค้าออนไลน์,อีคอมเมิร์ซ,ไซบูทามีน",https://prachatai.com/journal/2018/06/77368
8778,ตรวจควันดำ 12 วัน ย่านลาดกระบัง พบเกินมาตรฐานกว่า 1 หมื่นคัน,ตำรวจจราจร ร่วมกับกรมการขนส่งทางบกและกรมควบคุมมลพิษ ลงพื้นที่ตั้งด่านตรวจมลภาวะ หรือด่านตรวจจับควันดำบนถนนลาดกระบัง ตั้งแต่ 27 ม.ค. ถึงปัจจุบัน พบรถปล่อยควันดำเกินค่ามาตรฐาน กว่า 10000 คัน7 ก.พ. 2562 นายสมชาย ราชแก้ว หัวหน้าฝ่ายตรวจการ กองตรวจการขนส่ง กรมการขนส่งทางบก เปิดเผยว่าจากการตั้งด่านตรวจค่าควันดำในกลุ่มรถที่จดทะเบียนไว้กับกรมการขนส่งทางบก (รถป้ายเหลือง) ตั้งแต่ช่วงเช้าวันนี้ (7 ก.พ.) พบรถโดยสารไม่ประจำทาง มีค่าควันดำเกินมาตรฐาน คือ ค่าทึบแสงเกินร้อยละ 45 ขึ้นไป จำนวน 1 คัน ได้พ่นสีสัญลักษณ์ห้ามใช้รถจนกว่าจะมีการปรับปรุงแก้ไข พร้อมเปรียบเทียบปรับผู้ประกอบการในอัตราตั้งแต่ 5000 - 50000 บาท หลังจากนี้เจ้าของรถ จะต้องนำรถไปดำเนินการแก้ไขให้ถูกต้อง และนำไปตรวจสภาพที่กรมการขนส่งทางบก หากผู้ขับขี่ลบสัญลักษณ์ดังกล่าวออกเอง จะถือว่ามีคำผิด ฝ่าฝืนคำสั่งผู้ตรวจการ มีโทษปรับไม่เกิน 50000 บาท ส่วนรถยนต์ส่วนบุคคลที่ควันดำเดินค่ามาตรฐาน จำนวน 10 คัน เฉพาะช่วงเช้า ตำรวจจราจรได้เปรียบเทียบปรับจำนวน 1000 บาท และสั่งให้แก้ไขปรับปรุงขณะที่วันนี้ (7 ก.พ.) ยังมีการตั้งด่านตรวจวัดควันดำอีก 13 จุด จากการตั้งด่านตรวจควันดำ ตั้งแต่วันที่ 27 ม.ค. 2562 จนถึงปัจจุบันพบรถปล่อยควันดำเกินค่ามาตรฐานกว่า 10000 คันในพื้นที่กรุงเทพฯ กรณีประชาชนตั้งข้อสังเกตถูกตรวจรถที่ด่านตรวจควันดำไม่ผ่านเกณฑ์มาตรฐาน แต่ไปตรวจที่กรมการขนส่งทางบกแล้วผ่านเกณฑ์นั้น นายสมชาย ยืนยันว่าการตรวจค่าควันที่ด่านตรวจและโรงตรวจสภาพในกรมการขนส่งทางบก เป็นมาตรฐานเดียวกัน ใช้เครื่องมือเดียวกัน แต่อาจมีหลายปัจจัยที่ส่งผลให้ค่าวัดควันดำเปลี่ยนไป เช่น การสันดาปของเครื่องยนต์ขณะนั้น และน้ำหนักที่บรรทุกระหว่างวิ่งกับจอดอยู่กับที่ไม่เท่ากัน ส่วนกรณีโซเชียลโพสต์คลิปรถทหารปล่อยควันดำนั้น นายสมชายชี้แจงว่า ตลอดสัปดาห์ทีผ่านมาทางกรมการขนส่งทางบกได้ตรวจค่าควันดำรถทหารแล้ว พบว่าบางคันค่าเกินเกณฑ์มาตรฐาน ซึ่งได้แจ้งให้แก้ไขปรับปรุงแล้วด้านนางวรวรรณ ชิตอรุณ เลขาธิการคณะกรรมการอ้อยและน้ำตาลทราย เปิดเผยว่า เพื่อร่วมกันแก้ไขปัญหาฝุ่นละอองในอากาศ ขณะนี้ผู้ว่าราชการจังหวัด หน่วยงานภาครัฐ ร่วมกับสมาคมชาวไร่อ้อย โรงงานน้ำตาล และเกษตรกร ชาวไร่อ้อยทั่วประเทศ จับมือรณรงค์ไม่ให้เก็บเกี่ยวอ้อยด้วยวิธีการเผาไร่อ้อยก่อนตัดส่งเข้าโรงงานน้ำตาล และให้ความรู้เกี่ยวกับการเผาอ้อย อาทิ กาญจนบุรี นครสวรรค์ กำแพงเพชร นครราชสีมา ชัยภูมิ ขอนแก่น และอุดรธานี จัดกิจกรรมรณรงค์ประชาสัมพันธ์และสร้างความรู้ความเข้าใจกับเกษตรกรชาวไร่อ้อย เรื่องมาตรการแนวทางแก้ไขปัญหาอ้อยไฟไหม้ โทษของฝุ่น PM 2.5 การตัดอ้อยเข้าสู่โรงงานอุตสาหกรรม ซึ่งได้รับความร่วมมือจากเกษตรกรชาวไร่อ้อยจำนวนมากนางวรวรรณ กล่าวว่า จากการสำรวจปริมาณอ้อยไฟไหม้ เมื่อเปรียบเทียบปริมาณอ้อยไฟไหม้ฤดูการผลิตปี 2560/2561 และฤดูการผลิตปี 2561/2562 ณ วันหีบที่ 70 ของฤดูการผลิต มีปริมาณอ้อยไฟไหม้ลดลงถึง ร้อยละ 4 โดยอ้อยไฟไหม้ฤดูการผลิตปี 2560/2561 มีปริมาณ 37357786 ตัน คิดเป็นร้อยละ 60 ของปริมาณอ้อยเข้าหีบทั้งหมด ส่วนอ้อยไฟไหม้ฤดูการผลิตปี 2561/2562 มีปริมาณ 34628902 ตัน คิดเป็นร้อยละ 56 ของปริมาณอ้อยเข้าหีบทั้งหมด ซึ่งเป็นผลมาจากความร่วมมือของทุกภาคส่วนในการแก้ไขปัญหาอ้อยไฟไหม้ทั้งนี้ สำนักงานคณะกรรมการอ้อยและน้ำตาลทราย (สอน.) จะเดินหน้าโครงการสินเชื่อสำหรับการจัดซื้อรถตัดอ้อยอย่างต่อเนื่อง โดยปีงบประมาณ 2562 สอน.เสนอขอขยายโครงการส่งเสริมสินเชื่อเพื่อเพิ่มประสิทธิภาพการผลิตอ้อยอย่างครบวงจร ระยะที่ 2 โดยธนาคารเพื่อการเกษตรและสหกรณ์การเกษตร (ธ.ก.ส.) สนับสนุนสินเชื่อเกษตรกร กลุ่มเกษตรกร สหกรณ์การเกษตร สถาบันชาวไร่อ้อย กลุ่มบุคคล และวิสาหกิจชุมชน ปีละ 2000 ล้านบาท ระยะเวลา 3 ปี รวม 6000 ล้านบาท (งบประมาณปี 2562 – 2564) โดยมีอัตราดอกเบี้ยสำหรับเกษตรกรรายบุคคลอยู่ที่ MRR-5 รัฐบาลชดเชยดอกเบี้ยให้ ธ.ก.ส.แทนผู้กู้ในอัตราร้อยละ 3 ต่อปี และ ธ.ก.ส.รับภาระร้อยละ 2 ต่อปี สำหรับกลุ่มเกษตรกร สหกรณ์การเกษตร สถาบันชาวไร่อ้อย กลุ่มบุคคล และวิสาหกิจชุมชน คิดดอกเบี้ยในอัตรา MLR โดยเรียกเก็บจากผู้กู้ในอัตรา MLR-3 รัฐบาลชดเชยดอกเบี้ยให้ ธ.ก.ส.แทนผู้กู้ร้อยละ 2 ต่อปี และ ธ.ก.ส.รับภาระร้อยละ 1 ต่อปี ซึ่งจะเป็นแนวทางหนึ่งในการช่วยเพิ่มผลิตภาพการผลิตและคุณภาพของผลผลิตอ้อย อีกทั้งสามารถช่วยลดต้นทุนการผลิตระยะยาวส่งผลให้เกษตรกรมีรายได้เพิ่มขึ้น ซึ่งจะเป็นการช่วยยกระดับคุณภาพชีวิตของเกษตรกรผู้ปลูกอ้อยและลดปริมาณอ้อยไฟไหม้อย่างยั่งยืนอีกด้วย,ตำรวจจราจร ร่วมกับกรมการขนส่งทางบกและกรมควบคุมมลพิษ ลงพื้นที่ตั้งด่านตรวจมลภาวะ หรือด่านตรวจจับควันดำบนถนนลาดกระบัง ตั้งแต่ 27 ม.ค. ถึงปัจจุบัน พบรถปล่อยควันดำเกินค่ามาตรฐาน กว่า 10000 คัน7 ก.พ.,"สังคม,คุณภาพชีวิต,สิ่งแวดล้อม","ฝุ่นควัน,มลพิษ,PM 2.5,อ้อย,เผาไร่อ้อย,รถยนต์",https://prachatai.com/journal/2019/02/80910
8226,เมแกนอึ้ง นสพ.ยักษ์ใหญ่แคนาดา ไม่ต้อนรับเจ้าชายแฮร์รี่-ครอบครัวย้ายมาอยู่ ,The Globe and Mail นสพ.ยักษ์ใหญ่สุดในแคนาดา ประกาศท่าทีผ่านบทบรรณาธิการ ไม่ต้อนรับเจ้าชายแฮร์รี่-เมแกนย้ายมาอยู่แคนาดาในฐานะเป็นบ้านอีกหลัง เพราะขัดกฎหมายเมื่อ 16 ม.ค.63 เว็บไซต์เดอะ ซัน รายงานว่า นสพ.ยักษ์ใหญ่สุดในแคนาดา The Globe and Mail (เดอะ โกลบ แอนด์ เมล) ประกาศท่าทีของ นสพ.ลงในบทบรรณาธิการ คัดค้านและไม่ขอต้อนรับเจ้าชายแฮร์รี่ และเมแกน ดยุคและดัชเชสแห่งซัสเซกซ์ มาพำนักอยู่ในแคนาดา ในฐานะเป็นบ้านอีกหลัง เนื่องจากเห็นว่าการย้ายมาอยู่ในแคนาดาของดยุคและดัชเชสแห่งซัสเซกซ์ เป็นการละเมิดกฎหมายที่ยังคงดำรงอยู่จากการที่อังกฤษเคยปกครองแคนาดา พร้อมกับระบุว่า ยังไม่เคยมีสมาชิกราชวงศ์อังกฤษพระองค์ใดสามารถมาประทับที่แคนาดาในฐานะเป็นบ้านของพระองค์เราขอต้อนรับพระองค์ในการเสด็จมาเยือน แต่ไม่ใช่การประทับอยู่ยาวเป็นเวลานาน ในขณะที่พระองค์ทรงเป็นพระบรมวงศานุวงศ์ชั้นสูงของอังกฤษ แคนาดาไม่สามารถอนุญาตให้พระองค์มาที่แคนาดาเพื่อมาประทับที่นี่ได้ เพราะเป็นการขัดต่อข้อห้ามตามรัฐธรรมนูญ เนื้อหาบางส่วนในบทบรรณาธิการของ The Globe and Mail หลังเจ้าชายแฮร์รี่และเมแกนประกาศผ่านแถลงการณ์ขอลดบทบาทการเป็นสมาชิกชั้นสูงของราชวงศ์อังกฤษ และจะแบ่งเวลามาอยู่ในแคนาดาและสหราชอาณาจักรพร้อมกันนั้น นสพ.ยักษ์ใหญ่สุดของแคนาดา ยังชี้ว่า ระบอบการปกครองแบบประชาธิปไตยของแคนาดา ซึ่งมีพระมหากษัตริย์ โดยถือสมเด็จพระราชินีเอลิซาเบธที่ 2 ทรงเป็นพระประมุขนั้น มีเอกลักษณ์และละเอียดอ่อน แต่มีความสำคัญในระบอบรัฐธรรมนูญของเรา นั่นหมายถึง การที่เจ้าชายแฮร์รี่ รัชทายาทลำดับที่ 6 ของราชวงศ์อังกฤษจะมาประทับอยู่ในแคนาดานั้น เป็นเรื่องที่แคนาดาไม่สามารถจะอนุญาตได้การที่สมาชิกราชวงศ์อังกฤษจะมาพำนักในประเทศแคนาดาไม่สอดคล้องกับธรรมชาติที่ยาวนานของความสัมพันธ์ระหว่างแคนาดาและอังกฤษ รวมทั้งแคนาดากับราชวงศ์ เพราะถ้าพระองค์ยังเป็นสมาชิกชั้นสูงของราชวงศ์ของเรา ประเทศนี้ไม่สามารถเป็นบ้านของพระองค์ได้ บทบรรณาธิการใน นสพ.The Globe and Mailเดอะ ซันชี้ว่า นสพ.ยักษ์ใหญ่สุดของแคนาดาได้ตีพิมพ์บทบรรณาธิการดังกล่าวหลังจากรัฐบาลแคนาดาดูเหมือนต้องให้คำมั่นที่จะต้องจ่ายค่าถวายการอารักขาความปลอดภัยบางส่วนให้แก่เจ้าชายแฮร์รี่และเมแกน หากย้ายมาประทับที่แคนาดา เป็นเงินปีละประมาณ 1 ล้านปอนด์ หรือราว 40 ล้านบาท โดยขณะนี้เป็นที่เข้าใจว่า นายกรัฐมนตรีจัสติน ทรูโดของแคนาดาได้ให้คำมั่นเป็นการส่วนตัวต่อสมเด็จพระราชินีเอลิซาเบธที่ 2 ของอังกฤษแล้วว่า รัฐบาลแคนาดาจะจ่ายค่าถวายการอารักขาความปลอดภัยแด่เจ้าชายแฮร์รี่และครอบครัว ทว่าด้าน รมว.คลังแคนาดา เตือนว่า รัฐบาลยังไม่ได้ตัดสินใจในเรื่องนี้ เพราะเกรงว่าจะถูกคัดค้านโดยชาวแคนาดาที่เสียภาษี.อ้างอิงข้อมูล : The Sun,The Globe and Mail นสพ.ยักษ์ใหญ่สุดในแคนาดา ประกาศท่าทีผ่านบทบรรณาธิการ ไม่ต้อนรับเจ้าชายแฮร์รี่-เมแกนย้ายมาอยู่แคนาดาในฐานะเป็นบ้านอีกหลัง เพราะขัดกฎหมาย ,"ข่าว,ต่างประเทศ","เจ้าชายแฮร์รี่,ข่าวเด่น,เมแกน,แคนาดา,ดยุคแห่งซัสเซกซ์,ข่าววันนี้",https://www.thairath.co.th/news/foreign/1748850
6833,ลาออกเพราะแพ้ฝุ่นเป็นเรื่องไร้สาระไหมคะ?,ดอกแรกเป็นเรื่องคุณภาพชีวิตของพนักงานที่ต้องทำงานในที่ที่ทำลายสุขภาพดอกที่ 2 คือสิ่งแวดล้อมในที่ทำงานไม่เอื้อต่อการทำงานที่มีคุณภาพดอกที่ 3 คือการนิ่งดูดายต่อทุกข์สุขของพนักงานQ: โต๊ะทำงานของดิฉันอยู่ใกล้ห้องเก็บของ เวลาคนเปิดห้องเก็บของทีฝุ่นคลุ้งกระจายทั่วมาถึงโต๊ะทำงานของดิฉัน ดิฉันเป็นคนแพ้ฝุ่นอยู่แล้ว เคยแจ้งหัวหน้าไปแล้ว เขาบอกว่าจะกั้นประตูให้ แต่ผ่านไป 3 เดือนก็ยังไม่มีความคืบหน้า ถ้าลาออกเพราะแพ้ฝุ่นจะเป็นเรื่องไร้สาระไหมคะ A: ทุกเรื่องที่เราคิดว่าไร้สาระมันมีสาระอยู่ในนั้นหมดล่ะครับ ดูเผินๆ ว่าการลาออกเพราะแพ้ฝุ่นฟังดูเบ๊าเบา ดูไร้สาระ แต่ผมคิดว่ามันมีสาระอยู่ในนั้นนะครับ สิ่งแวดล้อมในที่ทำงานมีผลต่องานอย่างมากครับ และมันสะท้อนว่าองค์กรนั้น เชื่อ และ ลงมือทำ ในสิ่งที่องค์กรบอกแค่ไหน ยกตัวอย่างนะครับ องค์กรที่ขายผลิตภัณฑ์เพื่อให้ผู้บริโภคมีสุขภาพดีขึ้น แต่พนักงานนั่งทำงานแช่ตูดกระดิกตัวจากเก้าอี้ไม่ได้จนเป็นกระเพาะปัสสาวะอักเสบ ไขมันพอกตามร่างกาย องค์กรรัฐที่บอกว่าเราเข้าสู่ยุค 4.0 แล้ว แต่เวลาติดต่อราชการยังต้องถ่ายเอกสารบัตรประชาชนเซ็นสำเนาถูกต้องอยู่ องค์กรที่บอกว่าเป็นองค์กรที่สนับสนุนคนรุ่นใหม่ แต่พอคนรุ่นใหม่แสดงความคิดเห็นดันบอกว่าข้ามหัวผู้ใหญ่ว่ะ คุณคิดว่าองค์กรแบบนี้น่าเชื่อถือจริงไหมครับ? บริษัทโฆษณาบางบริษัทจึงจัดให้มีพื้นที่ห้องสมุด มีแกลเลอรี มีห้องประชุมหน้าตาประหลาดบ้าง และสนับสนุนให้พนักงานดีไซน์โต๊ะทำงานเอง มีกิจกรรมต่างๆ ที่หลุดกรอบเพื่อดึงต่อมความสร้างสรรค์มาใช้งาน ทั้งหมดนี้เพื่อแสดงออกว่าเขาให้คุณค่ากับความคิดสร้างสรรค์ และสิ่งแวดล้อมแบบนี้ล่ะที่จะเอื้อต่อความคิดสร้างสรรค์ของพนักงาน สุดท้ายมันก็จะกลับไปสู่ผลงานที่มีคุณภาพ พื้นที่ทำงานของเรานี่ล่ะครับคือที่มาของงานที่จะมีคุณภาพหรือไม่ กลับมาดูที่ห้องทำงานของคุณซึ่งมีฝุ่นคลุ้ง สภาพแวดล้อมแบบนี้ อย่าว่าแต่คนแพ้ฝุ่นเลยครับ เอาใครไปอยู่ก็จะเจ็บป่วยกันได้หมด และมันเป็นบรรยากาศที่ไม่เอื้อต่อการทำงานให้มีคุณภาพเลย จริงอยู่ว่าเราต้องทำงานได้ในทุกสภาพ แต่สภาพแบบไหนล่ะครับที่ทำให้เราได้งานที่ดีกว่า และสภาพนั้นแหละคือสภาพที่องค์กรควรทำให้เกิดขึ้น ดีแล้วครับที่มีการแจ้งหัวหน้าไป เรามีสิทธิแจ้งปัญหาได้ และปัญหานั้นควรได้รับการแก้ไขอย่างเป็นรูปธรรม ผมเชื่อว่าองค์กรที่ให้คุณค่ากับคุณภาพชีวิตของพนักงานจะแก้ไขครับ แต่ถ้าผ่านไปสัก 3 เดือนแล้วหัวหน้าคุณยังแกล้งตายไม่ทำอะไรอยู่ ผมว่าก่อนจะไปถึงการลาออก (ซึ่งผมคิดว่าควรเป็นทางออกสุดท้าย) ควรลองปรึกษาหัวหน้าอีกครั้ง คุณมีสิทธิถามความคืบหน้าได้นะครับ จะได้รู้ว่ามีปัญหาอะไรที่ทำให้การแก้ปัญหาไม่เกิดขึ้น หรือจะไม่แก้ จะได้รู้ว่าต้องทำอย่างไรต่อ ลองดูดีๆ ปัญหาเหมือนจะเล็กแต่ไม่เล็กนะครับ ดอกแรกเป็นเรื่องคุณภาพชีวิตของพนักงานที่ต้องทำงานในที่ที่ทำลายสุขภาพพนักงานเอง ดอกที่ 2 คือสิ่งแวดล้อมในที่ทำงานไม่เอื้อต่อการทำงานที่มีคุณภาพ ดอกที่ 3 คือการนิ่งดูดายต่อทุกข์สุขของพนักงาน บอกว่าจะแก้ปัญหา แต่กลับปล่อยแกล้งตายซะอย่างนั้น โดนไปหลายดอกแล้วนะครับนั่นบริษัทนี้ โอ๊ย เป็นไปได้ไหมครับว่าคุณจะขอย้ายตำแหน่งโต๊ะทำงานใหม่เพื่อคุณภาพชีวิตของคุณและคุณภาพของงานด้วย รวมไปถึงจะมีวิธีการจัดการกับห้องเก็บของไม่ให้มีฝุ่นคลุ้งอย่างไรได้หรือเปล่า เพราะนอกจากคุณจะได้รับผลกระทบแล้ว พนักงานคนอื่นที่ต้องเข้าไปทำงานในห้องเก็บของนั้นก็ควรได้รับการดูแลคุณภาพชีวิตเหมือนกัน บางทีการที่หัวหน้าของคุณแกล้งตายอยู่อาจจะเพราะคิดว่าคุณเป็นคนเดียวที่มีปัญหา (แหม…อยากจะให้หัวหน้าคุณมานั่งทำงานในที่ฝุ่นคลุ้งบ้างจังเลย) ลองจับมือกับเพื่อนร่วมงานคนอื่นๆ หรือทำให้หัวหน้าเห็นว่าสภาพแวดล้อมแบบนั้นจะมีผลต่อพนักงานคนอื่นๆ อย่างไรบ้าง และที่คุณเข้ามาแจ้งปัญหาในครั้งนี้เพราะเป็นห่วงสุขภาพพนักงานคนอื่นๆ ด้วยนอกจากตัวคุณ มันคือการที่คุณกำลังบอกหัวหน้าว่า ปัญหานี้ไม่ใช่แก้เพื่อคุณคนเดียว แต่แก้เพื่อคนอีกมากมาย และถ้าหัวหน้าแก้ปัญหานี้ได้ เขาจะได้ใจพนักงานอีกมากมาย (แหม…ชงเข้าง่ามตีนขนาดนี้ ถ้าแกล้งตายไม่ทำอะไรอีกก็คงตายจริงแล้วล่ะ) ถ้าหัวหน้าฉลาด เขาจะแก้ปัญหานี้ทันทีครับ นี่มันสถานการณ์สร้างวีรบุรุษชัดๆ เพราะมันคือการทำให้พนักงานรักหัวหน้าจากการที่เขาช่วยให้คุณภาพชีวิตของพนักงานดีขึ้น และมีผลต่อการทำงานที่มีคุณภาพไปด้วย เป็นผลงานเขาเห็นๆ แค่ติดประตูหน่อย เอาเครื่องมาดูดฝุ่น ทำห้องเก็บของใหม่ให้สะอาด แค่นี้ก็ถึงยุคทองผ่องอำไพของบริษัทแล้ว พนักงานจะไชโย บริษัทไม่มีฝุ่นแล้วโว้ย ถ้าจะบอกว่าเรื่องฝุ่นเป็นเรื่องเล็กเท่าขี้ผง ผมคิดว่ามันไม่เล็กหรอกครับ เพราะคุณภาพชีวิตพนักงานไม่เคยเป็นเรื่องเล็กครับ *ส่งคำถามดราม่าในที่ทำงานที่คุณสงสัยมาได้ที่อีเมล [emailprotected] หรืออินบ็อกซ์ไปที่ FB: ภาพประกอบ:,สิ่งแวดล้อมในที่ทำงานมีผลต่องานอย่างมาก และมันสะท้อนว่าองค์กรนั้น เชื่อ และ ลงมือทำ ในสิ่งที่องค์กรบอกแค่ไหนจริงอยู่ว่าเราต้องทำงานได้ในทุกสภาพ แต่สภาพแบบไหนล่ะที่ทำให้เราได้งานที่ดีกว่า และสภาพนั้นแหละคือสภาพที่องค์กรควรทำให้เกิดขึ้น,,,https://thestandard.co/opinion-game-on-bitch-resign-because-allergic-to-dust-in-office/
1474,บางกอกแอร์เวย์ส จัดวิ่งมาราธอนภูเก็ต ไทย-เทศ กว่าสามพัน ยกขบวนร่วมงาน,"บริษัท การบินกรุงเทพ จำกัด (มหาชน) หรือ สายการบินบางกอกแอร์เวย์ส จัดงาน บางกอกแอร์เวย์สภูเก็ตมาราธอน (Bangkok Airways Phuket Marathon) หนึ่งในหกรายการวิ่งของ บางกอกแอร์เวย์ส บูธีค ซีรีย์ 2017 ณ บริเวณเมืองเก่า จังหวัดภูเก็ต เมื่อวันที่ 6 สิงหาคม 2560 ที่ผ่านมา โดยมีนักวิ่งทั้งชาวไทยและชาวต่างชาติกว่า 3,000 คน เข้าร่วมงาน,นายกฤตธกร สิรภาพจน์ ผู้อำนวยการอาวุโส ส่วนสื่อสารการตลาด สายการบินบางกอกแอร์เวย์ส กล่าวว่า งานบางกอกแอร์เวย์สภูเก็ตมาราธอน จัดขึ้นเพื่อส่งเสริมการท่องเที่ยวและการกีฬาของจังหวัดภูเก็ต ซึ่งเป็นแหล่งท่องเที่ยวฝั่งทะเลอันดามันที่มีชื่อเสียงติดอันดับโลก และเป็นหนึ่งในจุดหมายปลายทางที่ได้รับความนิยมของสายการบินฯ โดยการจัดแข่งขันในครั้งนี้ ทางสายการบินฯ ร่วมมือกับบริษัท ทีละก้าว จำกัด ซึ่งเป็นมืออาชีพด้านการจัดการแข่งขันมาราธอนของประเทศไทยมาช่วยออกแบบเส้นทางวิ่งให้รายการ บางกอกแอร์เวย์ส ภูเก็ต มาราธอน มีความโดดเด่นและมีกลิ่นอายความเป็นบูธีคในแบบฉบับของบางกอกแอร์เวย์ส โดยเส้นทางวิ่งของรายการนี้ เป็นการผสมผสานระหว่างวัฒนธรรมท้องถิ่นและทัศนียภาพอันงดงามของจังหวัดภูเก็ต ซึ่งนอกจากผู้เข้าแข่งขันจะได้สัมผัสถึงวิถีชีวิตของชุมชนยามเช้าท่ามกลางสถาปัตยกรรมในแบบชีโนโปรตุกีสซึ่งเป็นเอกลักษณ์ของเมืองภูเก็ตแล้ว ยังจะได้ดื่มด่ำกับบรรยากาศช่วงพระอาทิตย์ขึ้นที่บริเวณจุดกลับตัว แหลมพันวา อีกด้วย,สำหรับการแข่งขันรายการนี้แบ่งออกเป็น 4 ประเภท ได้แก่ แบบฟันรันและแบบมินิมาราธอน ระยะทาง 5 และ 10 กิโลเมตร แบบฮาล์ฟมาราธอน ระยะทาง 21.5 กิโลเมตร และแบบมาราธอน ระยะทาง 42.195 กิโลเมตร โดยมีนักวิ่งทั้งชาวไทยและชาวต่างชาติให้ความสนใจเข้าร่วมงานกว่า 3,000 คน จาก 29 ประเทศ นายกฤตธกร กล่าวเสริม,รายการวิ่งบางกอกแอร์เวย์สภูเก็ตมาราธอน ถือเป็นรายการที่ 3 จากทั้งหมด 6 รายการของ บางกอกแอร์เวย์ส บูธีค ซีรีย์ 2017 (Bangkok Airways Boutique Series 2017) ที่จัดขึ้นใน 6 จุดหมายปลายทางของสายการบินฯ ตลอดปี 2560 ได้แก่ ตราด (เกาะช้าง) เกาะสมุย ภูเก็ต เชียงราย เชียงใหม่ และแม่ฮ่องสอน โดยแบ่งเป็นรายการวิ่งมาราธอน 4 รายการ และรายการวิ่งเทรล 2 รายการ,สำหรับผู้ที่สนใจสามารถติดตามรายละเอียดและสมัครเข้าร่วมแข่งขันในอีก 3 รายการวิ่งที่เหลือ (เชียงราย เชียงใหม่ และ แม่ฮ่องสอน) ได้ที่ www.teelakow.com หรือโทรสอบถามข้อมูลเพิ่มเติมได้ที่ บริษัท ทีละก้าว จำกัด หมายเลข 095-736-3066 หรืออีเมล info@teelakow.com",บริษัท การบินกรุงเทพ จำกัด (มหาชน) หรือ สายการบินบางกอกแอร์เวย์ส จัดงาน บางกอกแอร์เวย์สภูเก็ตมาราธอน (Bangkok Airways Phuket Marathon) หนึ่งในหกรายการวิ่งของ บางกอกแอร์เวย์ส บูธีค ซีรีย์ 2017 ณ บริเวณเมืองเก่า ภูเก็ต,"กีฬา,กีฬาอื่นๆ","บางกอกแอร์เวย์ส,การบินกรุงเทพ จำกัด,บางกอกแอร์เวย์สภูเก็ตมาราธอน,บางกอกแอร์เวย์ส บูธีค ซีรีย์ 2017,กฤตธกร สิรภาพจน์",https://www.thairath.co.th/sport/others/1030584
6632,รับฝากบ้าน สงกรานต์,"พงศพัศขอลุยคุมเอง พร้อมดูแลทั่วประเทศ,พงศพัศ ยืนยันทุกพื้นที่ทั่วประเทศพร้อมลุยโครงการฝากบ้านไว้กับตำรวจ ในช่วงเทศกาลสงกรานต์ 2559 ใช้แอพพลิเคชั่นไลน์และแผนที่กูเกิล เป็นเครื่องมือในการเพิ่มประสิทธิภาพการทำงาน ลั่นนั่งหัวโต๊ะสั่งการทั่วประเทศด้วยตนเองที่ ศปก. ตร.ทุกวัน จนกว่าเจ้าของบ้านหลังสุดท้ายจะกลับถึงบ้าน,เมื่อเวลา 10.00 น. วันที่ 2 เม.ย. พล.ต.อ.พงศพัศ พงษ์เจริญ รอง ผบ.ตร.พล.ต.ท.ศานิตย์ มหถาวร รรท.ผบช.น. พ.ต.อ.ไพศาล วงศ์วัชรมงคล รอง ผบก.น.4 เดินทางมาตรวจความพร้อม โครงการฝากบ้านไว้กับตำรวจ ในช่วงเทศกาลสงกรานต์ โดยมี พ.ต.อ.ชัยรพ จุณณวัตต์ ผกก.สน.โชคชัย บรรยายสรุปแผนมาตรการการเฝ้าระวังในพื้นที่รับผิดชอบ ระหว่างนั้นมี น.ส.ภัทรภัสส์ ภัทรศิลป์วีรกุล อายุ 34 ปี เจ้าของสตูดิโอคอร์สโยคะ เดินทางมาลงทะเบียนขอเข้าร่วมโครงการเป็นรายแรก น.ส.ภัทรภัสส์ กล่าวว่า ตนเพิ่งย้ายเข้ามาอยู่ในเขตพื้นที่สน.โชคชัยได้ประมาณ 6 เดือน ได้ยินเพื่อนๆและคนที่อยู่ใกล้เคียงพูดให้ฟังถึงโครงการดังกล่าว จึงอยากเข้าร่วมด้วย เนื่องจากจะเดินทางไปพักผ่อนที่ต่างจังหวัดในช่วงสงกรานต์ มั่นใจว่าเจ้าหน้าที่ตำรวจจะดูแลบ้านและทรัพย์สินได้อย่างแน่นอน,ด้าน พล.ต.อ.พงศพัศกล่าวว่า พล.ต.อ.จักรทิพย์ ชัยจินดา ผบ.ตร. ได้สั่งการให้ทุกหน่วยที่เกี่ยวข้องดำเนินการตามโครงการฝากบ้านไว้กับตำรวจในทุกพื้นที่ทั่วประเทศระหว่างวันที่ 12-18 เม.ย. รวม 7 วัน เปิดโอกาสให้พี่น้องประชาชนที่เดินทางไปพักผ่อนท่องเที่ยวได้อย่างสบายใจ ไม่ต้องกังวลเมื่อต้องปิดบ้านโดยไม่มีคนเฝ้า ทุกบ้านสามารถเข้าร่วมโครงการฝากบ้านไว้กับตำรวจได้ในทุกพื้นที่ ตำรวจจะกำหนดมาตรการในการเฝ้าระวัง เพื่อป้องกันเหตุร้ายที่อาจเกิดขึ้น โดยเฉพาะการโจรกรรมทรัพย์สิน ในเคหสถานและขอความร่วมมือจากเพื่อนบ้านในการเข้ามามีส่วนร่วมดำเนินการด้วย การเข้าร่วมโครงการเจ้าของบ้านสามารถโทรศัพท์ไปยังสถานีตำรวจท้องที่ที่รับผิดชอบ แสดงความจำนงโดยไม่ต้องเดินทางไปสถานีตำรวจและไม่มีค่าใช้จ่ายใดๆ ทุกสถานีตำรวจจะนำข้อมูลที่ได้รับมากำหนดเป็นมาตรการเฝ้าระวัง เพื่อให้บ้านที่เข้าร่วมโครงการได้รับความปลอดภัยสูงสุด โดยใช้แอพพลิเคชั่นไลน์และแผนที่กูเกิล ระบุพิกัดบ้าน เป็นเครื่องมือในการเพิ่มประสิทธิภาพการปฏิบัติงาน รวมทั้งการติดต่อสื่อสารสองทางกับเจ้าของบ้าน เพื่อให้เจ้าของบ้านแต่ละหลังได้รับทราบถึงผลการดำเนินงานของตำรวจสายตรวจ และคลายความกังวลในระหว่างที่เดินทางไปท่องเที่ยวพักผ่อนในช่วงเทศกาล,พล.ต.อ.พงศพัศเผยต่อว่า สำหรับการดูแลโครงการนี้ทั่วประเทศ จะใช้ ศปก.ตร. เป็นจุดศูนย์กลางในการสั่งการทั่วประเทศ มีการติดตามสถานการณ์ทุกวัน โดยตนจะนั่งหัวโต๊ะสั่งการจนกว่าเจ้าของบ้านหลังสุดท้ายจะกลับมาถึงบ้าน โครงการฝากบ้านไว้กับตำรวจ เริ่มโครงการมาตั้งแต่ปี พ.ศ.2544 เป็น ระยะเวลา 15 ปี ได้รับความสำเร็จเป็นรูปธรรม ประชาชน ให้ความไว้วางใจเป็นอย่างดี มีผู้สนใจเข้ารวมโครงการเพิ่มขึ้นทุกปี เป็นโครงการที่ไม่ต้องใช้งบประมาณเพิ่มเติมแต่อย่างใด เพียงแต่ใช้ความเข้มข้นในการปฏิบัติหน้าที่ของเจ้าหน้าที่ตำรวจเพิ่มมากขึ้น ในอนาคต อยากให้โครงการดังกล่าวดำเนินการต่อไปนานๆ,ต่อมา พล.ต.อ.พงศพัศได้เดินทางไปตรวจสอบความเรียบร้อยที่บ้านเลขที่ 62 หมู่บ้านอมรพันธ์ ถนนสตรีวิทยา 2 แยก 10 แขวงและเขตลาดพร้าว กทม. ซึ่งเป็นบ้านของ น.ส.สาวิตรี สามิภักดิ์ หรือต่อง ดารานักแสดงชื่อดัง ซึ่งเคยมีประสบการณ์ถูกขโมยกวาดทรัพย์สินจนเกลี้ยงบ้าน จึงเข้าร่วมโครงการฝากบ้านไว้กับตำรวจ ในช่วงเทศกาลทุกปี น.ส.สาวิตรี กล่าวว่า เข้าโครงการฝากบ้านไว้กับตำรวจแล้วอุ่นใจ มีตำรวจมาตรวจที่บ้านตามเวลาตลอด มีการพูดคุยส่งภาพผ่านไลน์ ทำให้รู้ว่ามีตำรวจมาตรวจจริงๆ ไม่ใช่แค่เข้าร่วมโครงการเพียงอย่างเดียว ชาวบ้านในซอยก็สบายใจที่มีสายตรวจเข้ามาตรวจสอบเป็นระยะ ถึงแม้บางบ้านจะไม่ได้เข้าร่วมโครงการก็ยังรู้สึกอุ่นใจไปด้วย,สำหรับสถิติการรับฝากบ้านในช่วงเทศกาลสงกรานต์เมื่อปี 2558 ที่ผ่านมา มีประชาชนเข้าร่วมโครงการทั้งหมด 4,634 หลัง เป็นบ้านในเขต กทม. 1,497 หลัง จังหวัดในเขตปริมณฑลซึ่งครอบคลุมพื้นที่ บช.ภ.1 ,2 และ 7 รวม 1,274 หลัง และในต่างจังหวัดอีก 1,864 หลัง ในพื้นที่ สน.โชคชัย รับฝากบ้านไว้ในช่วงเทศกาลสงกรานต์เมื่อปีที่ 2558 มากที่สุด 61 หลัง ส่วนพื้นที่รองลงไป 10 ลำดับ ได้แก่ สน.พระโขนง 57 หลัง สน.ท่าข้าม 47 หลัง สน.ลาดพร้าว 43 หลัง สน.พหลโยธิน 40 หลัง สน.คลองตัน 38 หลัง สน.บางนา 38 หลัง สน.หัวหมาก 38 หลัง สน.โคกคราม 36 หลัง สน.บางเขน 36 หลัง และ สน.ดอนเมือง 35 หลังส่วนในพื้นที่ต่างจังหวัดที่ฝากบ้านไว้กับตำรวจมากที่สุด ได้แก่พื้นที่ บช.ภ.1 จำนวน 699 หลัง รองลงมาได้แก่ บช.ภ.3 จำนวน 530 หลัง บช.ภ.4 จำนวน 418 หลัง บช.ภ.6 จำนวน 407 หลัง บช.ภ.2 จำนวน 368 หลัง บช.ภ. 5 จำนวน 301 หลัง บช.ภ.7 จำนวน 207 หลัง บช.ภ.8 จำนวน 141 หลัง บช.ภ.9 จำนวน 63 หลัง และ บช.ศชต.จำนวน 4 หลัง",พงศพัศ ยืนยันทุกพื้นที่ทั่วประเทศพร้อมลุยโครงการฝากบ้านไว้กับตำรวจ ในช่วงเทศกาลสงกรานต์ 2559 ใช้แอพพลิเคชั่นไลน์และแผนที่กูเกิล เป็นเครื่องมือในการเพิ่มประสิทธิภาพการทำงาน,,"ข่าวหน้า1,พงศพัศ พงษ์เจริญ,ฝากบ้าน,เทศกาลสงกรานต์,แผนที่,กูเกิล,ข่าว,ไทยรัฐฉบับพิมพ์",https://www.thairath.co.th/content/600322
2251,วีระ ลุยแจ้งจับ ปารีณา รุกป่า,"ส.ส.เอ๋ยังไม่ตอบรับ นำชี้แนวเขตที่สปก.,ทีมป่าไม้-ส.ป.ก. นัด 24 พ.ย. ลงพื้นที่สแกนที่ดิน 1,700 ไร่ ของ ปารีณา ยังเงียบกริบไม่ตอบรับร่วมชี้แนวเขต เน้นใช้แผนที่ วันแม็ป 1:4,000 ตามนโยบายนายกฯ ด้าน วีระ สมความคิด เดินเครื่องบึ่งเข้า สภ.จอมบึง แจ้งความจับ ปารีณา แถมแวะชวน จนท.ป่าไม้พื้นที่ร่วมเป็นโจทก์แต่ไร้เงาผู้คน ขู่ระวังโดนด้วยฐานปล่อยให้คนรุกป่า เอี้ยง จี้กรมป่าไม้ดำเนินคดีรายกระทง คำนวณให้เสร็จต้องโทษคุก 356-2,670 ปี เตือนป้องคนผิดพังทั้งรัฐบาล ขณะที่ โชติพิพัฒน์ ส.ส.อนาคตใหม่ ชักผวา ออกโรงเคลียร์มีที่ ภบท.5 แปะไว้ที่ ป.ป.ช. 20 ไร่ ขายต่อให้เกษตรกรไปแล้ว,ความคืบหน้าการตรวจสอบที่ดิน 1,700 ไร่ หมู่ 6 ต.รางบัว อ.จอมบึง จ.ราชบุรี ของ น.ส.ปารีณา ไกรคุปต์ ส.ส.ราชบุรี พรรคพลังประชารัฐ ล่าสุดเมื่อวันที่ 21 พ.ย. นายอรรถพล เจริญชันษา อธิบดีกรมป่าไม้ เปิดเผยกับผู้สื่อข่าวว่า คณะทำงานของกรมป่าไม้ประสานกับคณะทำงานสำนักงานปฏิรูปที่ดินเพื่อเกษตรกรรม (ส.ป.ก.) จะลงพื้นที่เพื่อเข้าตรวจสอบที่ดินฟาร์มไก่ของ น.ส.ปารีณาในวันที่ 24 พ.ย.นี้ โดย ส.ป.ก.ทำหนังสือแจ้ง น.ส.ปารีณานำชี้แนวเขตแต่ยังไม่ได้รับคำตอบว่าจะมาหรือไม่ ซึ่งรัฐไม่มีอำนาจบังคับ แต่การรังวัดครั้งนี้จะทำอย่างละเอียดเพื่อให้ทราบว่าที่ดินแปลงดังกล่าวอยู่ในเขต ส.ป.ก.จำนวนเท่าใดและอยู่ในเขตป่าไม้หรือไม่ เมื่อได้ข้อมูลครบถ้วนจะกำหนดแนวทางการดำเนินการตามกฎหมายต่อไป,นายอรรถพลกล่าวต่อว่า นายวราวุธ ศิลปอาชา รมว.ทรัพยากรธรรมชาติและสิ่งแวดล้อม (ทส.) สั่งการให้ประสานกับทุกหน่วยงานที่ดูแลที่ดินของรัฐทุกประเภทเพื่อเร่งปรับปรุงแผนที่แนวเขตที่ดินของรัฐแบบบูรณาการมาตราส่วน 1 : 4,000 (One Map) ตามนโยบายนายกรัฐตรีมอบหมายให้จัดทำ One Map แก้ปัญหาบุกรุกที่ดินรัฐให้แล้วเสร็จเพื่อที่คณะกรรมการนโยบายที่ดินแห่งชาติ (คทช.) จะได้นำที่ดินของรัฐที่ถูกครอบครองโดยมิชอบด้วยกฎหมายจัดสรรสิทธิให้เกษตรกรและผู้ยากไร้ โดยมีกระทรวงที่เกี่ยวข้อง ประกอบด้วย ทส. กระทรวงเกษตรและสหกรณ์ กระ ทรวงมหาดไทย กระทรวงการคลัง และกระทรวงการพัฒนาสังคมและความมั่นคงของมนุษย์ เนื่องจากที่ดินของรัฐ มีทั้งที่ป่าไม้ ที่อุทยานแห่งชาติ ที่อุทยานแห่งชาติทางทะเล ที่ดินเอกสารสิทธิของกรมที่ดิน ที่ราชพัสดุ ที่นิคมสร้างตนเอง ขณะนี้แต่ละหน่วยงานมีเพียงข้อมูลของตัวเองเท่านั้น จึงต้องปรับแนวเขตให้ถูกต้องและตรงกัน,อธิบดีกรมป่าไม้กล่าวว่า ตามมติคณะรัฐมนตรี (ครม.) วันที่ 26 พ.ย.2561 กำหนดให้ผู้ยากไร้และผู้ที่เข้าทำกินก่อนปี 2557 ได้รับการพิจารณาจัดสรรสิทธิตาม คทช.ดำเนินการ หากบุกรุกหลังปี 2557 ต้องถูกดำเนินคดี รัฐไม่ได้มุ่งที่จะเอาผิดหรือขับไล่กลุ่มดังกล่าวในพื้นที่ทั่วประเทศ แต่ต้องให้มาอยู่ในการจัดระเบียบของรัฐรับรองสิทธิให้อยู่และทำกินอย่างถูกต้อง ทั้งนี้ พื้นที่ที่ประชาชนเข้าไปทำกินอยู่นานแล้วหรือทำกินอยู่เดิมนั้นไม่มีประโยชน์ที่จะเปลี่ยนแปลงให้กลับมาเป็นสภาพป่า การแก้ปัญหาต้องสอดคล้องกับสภาพการณ์ปัจจุบัน,ผู้สื่อข่าวรายงานจาก ส.ป.ก.ว่า ที่ดินบริเวณหมู่ 6 ต.รางบัว อ.จอมบึง จ.ราชบุรี เดิมเป็นเขตป่าสงวนแห่งชาติตาม พ.ร.บ.ป่าสงวนแห่งชาติ พ.ศ.2527 ต่อมากรมป่าไม้มอบให้ ส.ป.ก.ในปี 2536 ประกาศเป็นเขตปฏิรูปที่ดินในปี 2554 ทั้งนี้ หลังจากได้รับมอบที่จากกรมป่าไม้แล้ว การที่ ส.ป.ก.จะนำเข้าสู่กระบวนการจัดสรรสิทธิต้องรังวัดที่ดิน แต่เมื่อแจ้งการเข้ารังวัด ทางครอบครัว น.ส.ปารีณาไม่ยินยอม เจ้าหน้าที่ ส.ป.ก.จึงรังวัดแปลงโดยรอบพบว่าเป็นเขตปฏิรูปที่ดินประมาณ 1,000 ไร่ และเป็นเขตป่าไม้ประมาณ 700 ไร่ ดังนั้น การจะเข้ารังวัดครั้งนี้จะได้ข้อมูลชัดเจนว่าที่ดินอยู่ในเขต ส.ป.ก.และกรมป่าไม้จำนวนเท่าใด ทั้งต้องตรวจสอบถึงการได้มา ระยะเวลาที่เข้าครอบครอง หากพบว่า เข้าข่ายยึดครองที่ดินของรัฐโดยมิชอบด้วยกฎหมายจะดำเนินคดีได้ทั้งตามประมวลกฎหมายปฏิรูปที่ดินและการป่าไม้,เมื่อเวลา 09.30 น. วันเดียวกัน นายวีระ สมความคิด เลขาธิการเครือข่ายประชาชนต้านคอร์รัปชัน (คปต.) เดินทางไปยังสำนักงานทรัพยากรป่าไม้จังหวัดราชบุรี ริมแม่น้ำแม่กลอง เขตเทศบาลเมืองราชบุรี เพื่อสอบถามกรณีที่ดินของ น.ส.ปารีณา ไกรคุปต์ ส.ส.ราชบุรี พรรคพลังประชารัฐ ที่ครอบครองที่ดินกว่า 1,706 ไร่ ในพื้นที่หมู่ 6 ต.รางบัว อ.จอมบึง จ.ราชบุรี โดยนายวีระเปิดเผยว่า วันนี้ต้องการเข้าพบป่าไม้จอมบึงเพื่อสอบถามเรื่องที่ว่าเป็นมาอย่างไรและจะถามว่าจะไปแจ้งความด้วยกันหรือไม่ในฐานะที่เป็นผู้ดูแลกฎหมาย แต่หากไม่ไปตนจะต้องแจ้งความดำเนินคดีกับเจ้าหน้าที่ป่าไม้ด้วยว่าที่ผ่านมาปล่อยปละ ละเลยให้มีการกระทำผิดกฎหมายป่าสงวนที่ป่าไม้ได้ดูแล แต่ไม่มีใครอยู่เลย คงต้องแจ้งความกล่าวโทษกับผู้กระทำความผิดทุกคน เชื่อว่าคนไทยคงได้เห็นแล้ว แม้แต่ ร.อ.ธรรมนัส พรหมเผ่า รมช.เกษตรและสหกรณ์ เป็นคนพูดเองว่ามีการบุกรุกก่อนที่จะเป็น ส.ป.ก.ชัดเจน ซึ่งกรมป่าไม้คิดว่าละเว้นมานานแล้วตั้งแต่มีการเข้าไปบุกรุกและต้องไปดูในข้อเท็จจริงโดยเอาข้อกฎหมายเป็นตัวตั้ง,จากนั้นนายวีระเดินทางไป สภ.จอมบึง เพื่อเข้าแจ้งความร้องทุกข์ให้ดำเนินคดีกับผู้บุกรุกที่ดินป่าสงวนแห่งชาติและที่ดิน ส.ป.ก.ในพื้นที่ดังกล่าว โดยนำเอกสารหลักฐานสำคัญต่างๆที่เกี่ยวข้องมาเป็นหลักฐาน เช่น เอกสารภาพถ่ายทางอากาศ เอกสารข้อมูลของ ร.อ.ธรรมนัสที่กล่าวถึงที่ดินซึ่งมีพื้นที่รวมกว่า 1,706 ไร่ รวมถึงข้อมูลจากผู้บริหารระดับสูงของหน่วยงานที่เกี่ยวข้องที่พูดถึงที่ดินดังกล่าวผ่านสื่อมวลชนมาแสดงเป็นหลักฐาน เพื่อยืนยันให้กับพนักงานสอบสวน พร้อมกับลงชื่อกำกับไว้เป็นหลักฐาน โดยมี พ.ต.ท.แมนสรวง กาญจนสะอาด รอง ผกก. (สอบสวน) สภ.จอมบึง ร่วมตรวจสอบเอกสารประกอบการแจ้งความ,ขณะที่นายดำรงค์ พิเดช หัวหน้าพรรครักษ์ผืนป่าประเทศไทย อดีตอธิบดีกรมอุทยานแห่งชาติ สัตว์ป่า และพันธุ์พืช ให้สัมภาษณ์ว่า วันนี้สิ่งที่กรม ป่าไม้ต้องเร่งดำเนินการคือต้องแจ้งความดำเนินคดี โดยประสานข้อมูลกับคณะกรรมการป้องกันและปราบปรามการทุจริตแห่งชาติ (ป.ป.ช.) หรืออำเภอว่าใบ ภบท.5 ที่ น.ส.ปารีณาแจ้งครอบครองนั้นได้มาก่อนการประกาศ พ.ร.ฎ.กำหนดเขต ส.ป.ก.หรือไม่ เท่าที่ทราบจากข่าว น.ส.ปารีณา แจ้งครอบครอง ภบท.5 ต่อ ป.ป.ช.ไว้ประมาณ 178 รายการ หากครอบครองมาก่อนปี 2554 ที่มีการประกาศเขต ส.ป.ก.เท่ากับเป็นการบุกรุกป่า มีความผิดตาม พ.ร.บ.ป่าสงวนแห่งชาติ 2507 มาตรา 14 มีโทษจำคุกตั้งแต่ 6-15 ปี และมีโทษสูงสุดถึง 15 ปี และผิด พ.ร.บ.ป่าไม้ 2484 มาตรา 54 และ 55 ผู้ใดครอบครองรายสุดท้ายถือเป็นผู้บุกรุก มีโทษตั้งแต่ 2-15 ปี โดยกรมป่าไม้ต้องแจ้งความเป็นรายกระทง คือ 170 กว่ากระทง ขึ้นอยู่กับศาลจะพิจารณาโทษหนักเบาตามดุลพินิจ คิดเป็นรายคดี ดังนั้นคาดว่าโทษจำคุกก็ตั้งแต่ 356-2,670 ปี,นายดำรงค์กล่าวอีกว่า วันนี้สังคมเข้าใจผิดว่าเป็นที่ดิน ส.ป.ก.แล้วไม่ต้องดำเนินคดี แต่การครอบครอง ภบท.5 ดังกล่าวชัดเจนเพราะมีปลูกสร้างสิ่งก่อสร้างในพื้นที่ คือโรงเลี้ยงไก่ และ น.ส.ปารีณาบอกว่าเป็นของตัวเอง จึงไม่ต้องมีการนำชี้เหมือนกรณีอื่นๆเรียกว่ามีตัวผู้ครอบครอง เช่นเดียวกันกรณีผู้สมัคร ส.ส.กระบี่ พรรคพลังประชารัฐ ที่ได้รับการจัดสรรที่ดิน ส.ป.ก.ต้องไปตรวจสอบว่า ครอบครองพื้นที่ดังกล่าวมาก่อนมี พ.ร.ฎ.ประกาศเขตปฏิรูปหรือไม่ รัฐบาลจะไปอุ้มคนที่อาจจะมีปัญหาในเรื่องการบุกรุกพื้นที่ป่าไม่ได้ ถ้าไปอุ้มจะพังทั้งรัฐบาล การบุกรุกป่าใครก็ช่วยใครไม่ได้ ตนจะแจ้งข้อมูลให้แก่นายวราวุธ ศิลปอาชา รมว.ทส.ทราบ รวมถึงแจ้งไปยังอธิบดีกรมป่าไม้ โดยเรื่องนี้กรมป่าไม้สามารถไปขอถ่ายสำเนาการแจ้งบัญชีทรัพย์สินของ น.ส.ปารีณาที่ระบุว่า ครอบครองที่ดิน 178 แปลง โดยอ้างหลักฐานจากการเสียภาษีดอกหญ้าหรือภบท.5 เรื่องนี้กรมป่าไม้สามารถแจ้งความดำเนินคดีได้ทันที,ผู้สื่อข่าวรายงานพรรคอนาคตใหม่ว่า ในส่วนของพรรคอนาคตใหม่มี ส.ส.ที่แจ้งบัญชีทรัพย์สินไว้กับ ป.ป.ช. เป็นที่ดิน ภบท.5 เช่นกัน คือ นายโชติพิพัฒน์ เตชะโสภณมณี ส.ส.กทม.พรรคอนาคตใหม่ ได้แจ้งครอบครองที่ดิน ภบท.5 เนื้อที่ 10-20 ไร่ เลขที่สำรวจ 341 ในพื้นที่ ม.1 ต.เจาทอง อ.ภักดีชุมพล จ.ชัยภูมิ ได้มาเมื่อวันที่ 11 ส.ค.2541 ระบุมูลค่า 600,000 บาท ส่วนนายศักดินัย นุ่มหนู ส.ส.ตราด พรรคอนาคตใหม่ แจ้งครอบครองที่ดิน ส.ป.ก.4-01 หมายเลข 2404 ต.แสนตุ้ง อ.เขาสมิง จ.ตราด เนื้อที่ 22-0-47 ไร่ มูลค่าประมาณ 2 ล้านบาท,นายโชติพิพัฒน์กล่าวว่า ที่ดินดังกล่าวได้มาเมื่อกว่า 20 ปีแล้ว เนื่องจากคนที่ติดหนี้นำมาชำระหนี้ ไม่เคยเข้าไปใช้ประโยชน์หรือทำอะไรในพื้นที่ และได้ขายไปแล้วก่อนมาลงสมัครรับเลือกตั้ง ส.ส.โดยขายต่อให้คนพื้นที่นำไปทำการเกษตร แต่ที่ยังแจ้งการครอบครองต่อ ป.ป.ช.เพื่อเป็นการป้องกันไว้เพราะที่ดินดังกล่าวไม่สามารถโอนสิทธิ์เปลี่ยนชื่อได้และยังเป็นชื่อเรา และหน่วยงานในพื้นที่ไม่รับชำระภาษี ภบท.5 มาตั้งแต่ปี 2551 แล้ว","ทีมป่าไม้-ส.ป.ก. นัด 24 พ.ย. ลงพื้นที่สแกนที่ดิน 1,700 ไร่ ของ ปารีณา ยังเงียบกริบไม่ตอบรับร่วมชี้แนวเขต เน้นใช้แผนที่ วันแม็ป 1:4,000 ตามนโยบายนายกฯ","ข่าว,ทั่วไทย","ปารีณา,ที่ดิน,ส.ป.ก.,วีระ สมความคิด,กรมป่าไม้,ราชบุรี,ข่าวหน้า1",https://www.thairath.co.th/news/local/1709605
6382,ไขข้อข้องใจ อิลลูมินาติ คืออะไร ย้อนตำนาน สมาคมลับ เบื้องหลังผู้กุมอำนาจโลก,สืบเนื่องจากเมื่อวันที่ 19 กรกฎาคม 2562 ศาลรัฐธรรมนูญมีคำสั่งรับคำร้องของนายณฐพร โตประยูร ที่ยื่นขอศาลรัฐธรรมนูญวินิจฉัยยุบพรรคอนาคตใหม่ ตัดสิทธิ์ทางการเมืองผู้เกี่ยวข้องทุกคน ข้อหาล้มล้างการปกครองในระบอบประชาธิปไตย อันมีพระมหากษัตริย์เป็นประมุขขณะที่คดีนี้ นายณฐพร โตประยูร ได้ยื่นฟ้องพรรคอนาคตใหม่ต่อศาลรัฐธรรมนูญว่า มีเป้าหมายล้มล้างเปลี่ยนแปลงการปกครอง โดยยึดโยงกับเรื่องเล่าทฤษฎีสมคบคิด อิลลูมินาติส่วน อิลลูมินาติ คืออะไร มีประวัติศาสตร์ความเป็นมาอย่างไร ใครคือผู้ก่อตั้งนั้น ทีมข่าวเจาะประเด็นไทยรัฐออนไลน์ ไล่เรียงให้คุณเข้าใจง่ายๆ ภายในหน้าเดียวความหมาย อิลลูมินาติ ในคำร้องของ ณฐพร โตประยูรโดยส่วนหนึ่งในคำร้องระบุว่า เมื่อพิจารณาสัญลักษณ์พรรคอนาคตใหม่ที่มีลักษณะสามเหลี่ยมด้านเท่ากลับหัว ซึ่งจะพบว่ามีความเหมือนกับสมาคม อิลลูมินาติ (Illuminati) ซึ่งก่อตั้งที่เมืองอินกอลสตาดห์ในประเทศเยอรมนี เมื่อวันที่ 1 พฤษภาคม ค.ศ.1776 โดยอดัม ไวส์ฮอพ ผู้ยึดปรัชญาความคิดอิสระ ไม่ยึดติดกับความเชื่อเก่าๆ ที่สั่งสอนกันมา ทั้งเรื่องระบบการปกครองและศาสนา เพื่อเข้าสู่ยุคการปกครองแบบใหม่(New World Order)และเชื่อกันว่าสมาคมอิลลูมินาติอยู่เบื้องหลังการล้มล้างการปกครองด้วยระบอบกษัตริย์ของหลายๆ ประเทศในทวีปยุโรป รวมถึงการประกาศอิสรภาพของอเมริกาในปี 1776ต่อมา อิลลูมินาติ กลายเป็นองค์กรลับที่รู้จักกันไปทั่ว มีเป้าหมายใหญ่ต้องการล้มล้างหรืออีกนัยหนึ่งคือปฏิวัติความเชื่อใหม่ๆ ทั้งในเรื่องระบอบการปกครองและศาสนา ภายใต้คำขวัญว่า การจัดระเบียบสำหรับยุคใหม่ เพื่อให้บรรลุความฝันสูงสุดและมีหลักฐานที่น่าเชื่อถือยืนยันว่ากลุ่มนี้อยู่เบื้องหลังขบวนการล้มเจ้า หรือล้มล้างสถาบันกษัตริย์ของหลายๆ ประเทศในยุโรป รวมไปถึงการมีส่วนสำคัญในการปฏิวัติฝรั่งเศส การปฏิวัติในรัสเซีย รวมถึงการประกาศอิสรภาพของอเมริกาอิลลูมินาติ คืออะไร?แม้ว่า อิลลูมินาติ จะมีตัวตนจริงในประวัติศาสตร์ช่วงปลายศตวรรษที่ 18 (คริสต์ศตวรรษที่ 18 อยู่ระหว่างปี ค.ศ.1701 ถึง ค.ศ.1800) โดยเป็นการก่อตั้งสมาคมลับของเหล่าปัญญาชน ในแคว้นบาวาเรียของเยอรมนี เมื่อปี 1776 แต่ต่อมาได้กลายเป็นพวกนอกกฎหมายและสูญหายไปจากหน้าประวัติศาสตร์กระทั่ง เรื่องนี้กลับมาเป็นที่พูดถึงอีกครั้งในนิยายล้อเลียนเสียดสีสังคมที่แต่งขึ้นในยุคทศวรรษ 1960 โดยมีเหล่าบุปผาชนหรือฮิปปี้ในยุคนั้น ซึ่งเป็นปฏิปักษ์กับวัฒนธรรมกระแสหลัก ได้หยิบยกเรื่องราวของอิลลูมินาติขึ้นมาพูดถึงอีกครั้ง โดยปรับแต่งเนื้อหาสาระ ความเป็นจริง จนแตกต่างไปจากเดิมอย่างมากอย่างไรก็ดี ผู้คนจำนวนหนึ่งจากทั่วโลก ยังมีความเชื่อว่า สมาคมลับอิลลูมินาติ คือ ผู้กุมอำนาจสูงสุด และอยู่เบื้องหลังการเมืองการปกครองของโลก โดยมีเป้าหมายที่จะดำเนินการในทางลับเพื่อปฏิวัติเปลี่ยนแปลงสังคม และกระตุ้นเตือนให้ผู้คนได้ตระหนักถึงอำนาจควบคุมทางสังคมของกลุ่มชนชั้นนำด่วน ศาล รธน.วินิจฉัย ไม่ยุบพรรคอนาคตใหม่-ไม่ตัดสิทธิ์ 15 กก.บห.ทั้งนี้ วันที่ 21 ม.ค. เมื่อเวลา 12.00 น. ที่ศาลรัฐธรรมนูญ ถนนแจ้งวัฒนะ คณะตุลาการศาลรัฐธรรมนูญ ทั้ง 9 คน ออกนั่งบัลลังก์ อ่านคำพิพากษาคดีล้มล้างการปกครอง (คดีอิลลูมินาติ) ของพรรคอนาคตใหม่ โดยศาลรัฐธรรมนูญวินิจฉัยว่า พรรคอนาคตใหม่ ไม่มีความผิดตามที่ถูกกล่าวหา ทำให้คณะกรรมการบริหารพรรคอนาคตใหม่ทั้ง 15 คน ไม่โดนตัดสิทธิ์ทางการเมืองอีกด้วย.,ส่วน อิลลูมินาติ คืออะไร มีประวัติศาสตร์ความเป็นมาอย่างไร ใครคือผู้ก่อตั้งนั้น ทีมข่าวเจาะประเด็นไทยรัฐออนไลน์ ไล่เรียงให้คุณเข้าใจง่ายๆ ภายในหน้าเดียว,"ข่าว,การเมือง","อิลลูมินาติ,illuminati,คดีอิลลูมินาติ,สัญลักษณ์อิลลูมินาติ,New World Order,พรรคอนาคตใหม่,ข่าวร้อน,ข่าวทั่วไป",https://www.thairath.co.th/news/politic/1752573
714,กรมคุ้มครองสิทธิฯ จัดประชุมสมาคมระดับโลก ILGA หนุนกลุ่มหลากหลายทางเพศ,"เครดิตภาพ: กรมคุ้มครองสิทธิและเสรีภาพ,กรมคุ้มครองสิทธิและเสรีภาพ กระทรวงยุติธรรม ร่วมเป็นเจ้าภาพจัดประชุมสมาคม ILGA ระดับโลก ประจำปี 2560 ส่งเสริมสิทธิของกลุ่มบุคคลหลากหลายทางเพศในประเทศไทย,เมื่อเวลา 09.00 น. วันที่ 30 พ.ย.59 ณ โรงแรม เดอะ สุโกศล นางสาวปิติกาญจน์ สิทธิเดช อธิบดีกรมคุ้มครองสิทธิ และเสรีภาพ พร้อมด้วย นายวัส ติงสมิตร ประธานกรรมการสิทธิมนุษยชนแห่งชาติ, Mr. Renato Sabbadini ผู้อำนวยการสมาคม ILGA และนายกิตตินันท์ ธรรมธัช นายกสมาคมฟ้าสีรุ้งแห่งประเทศไทย ร่วมพิธีเปิดอย่างเป็นทางการในการจัดประชุมสมาคม ILGA (International lesbian, gay, bisexual, trans and intersex association) ระดับโลก ครั้งที่ 22 ซึ่งจัดขึ้นในประเทศไทย ระหว่างวันที่ 28 พฤศจิกายน – 2 ธันวาคม 2559 การจัดประชุมในครั้งนี้มีวัตถุประสงค์เพื่อแลกเปลี่ยนเรียนรู้พัฒนาการและความก้าวหน้าเกี่ยวกับประเด็นสิทธิของกลุ่มบุคคลที่มีความหลากหลายทางเพศ โดยอธิบดีกรมคุ้มครองสิทธิและเสรีภาพ ได้กล่าวปาฐกถาในประเด็น การดำเนินงานของภาครัฐกับการส่งเสริมสิทธิของกลุ่มบุคคลหลากหลายทางเพศ,อธิบดีกรมคุ้มครองสิทธิและเสรีภาพ กล่าวว่า กรมคุ้มครองสิทธิและเสรีภาพ เป็นหน่วยงานหลักรับผิดชอบในการส่งเสริม คุ้มครอง และสร้างหลักประกันสิทธิ เสรีภาพ และสิทธิมนุษยชนให้กับบุคคลทุกคน รวมทั้งกลุ่มบุคคลที่มีความหลากหลายทางเพศ โดยที่ผ่านมาได้มีการบรรจุประเด็นการคุ้มครองสิทธิของกลุ่มบุคคลที่มีความหลากหลายทางเพศไว้ในแผนสิทธิมนุษยชนแห่งชาติ ฉบับที่ 3 (พ.ศ. 2557-2561) โดยได้มีการกำหนดกิจกรรม แผนการดำเนินงาน ตัวชี้วัด และกรอบระยะเวลาที่ชัดเจน ซึ่งประเด็นดังกล่าวจะได้รับการรับรองอย่างต่อเนื่องในแผนสิทธิมนุษยชนแห่งชาติ ฉบับที่ 4 ซึ่งจะมีผลบังคับใช้ระหว่างปี 2562-2566 นอกจากนั้นประเทศไทยยังมีพัฒนาการที่สำคัญหลายประการ อาทิ การประกาศใช้พระราชบัญญัติความเท่าเทียมระหว่างเพศ พ.ศ. 2558 ความริเริ่มในการจัดทำร่างพระราชบัญญัติการจดทะเบียนคู่ชีวิต พ.ศ.  อีกทั้ง กรมคุ้มครองสิทธิและเสรีภาพได้มีการดำเนินการจัดตั้งคณะกรรมการคุ้มครองสิทธิของกลุ่มบุคคลที่มีความหลากหลายทางเพศในกระบวนการยุติธรรม โดยมี รองปลัดกระทรวงยุติธรรม (นายธวัชไชย ไทยเขียว) เป็นประธาน และมีหน่วยงานต่างๆ ทั้งภาครัฐ ภาคเอกชน ภาคประชาสังคม และองค์การระหว่างประเทศ ร่วมเป็นคณะกรรมการ ซึ่งที่ผ่านมา ได้มีการประชุมหารือร่วมกันเป็นระยะๆ และมีการเดินทาง ไปศึกษาดูงานหลายที่ เช่น บ้านกาญจนาภิเษก เรือนจำพิเศษพัทยา และทัณฑสถานหญิงชลบุรี,นอกจากนี้ กรมคุ้มครองสิทธิและเสรีภาพได้รณรงค์ส่งเสริมการจัดกิจกรรมเกี่ยวกับสิทธิของกลุ่มบุคคลที่มีความหลากหลายทางเพศร่วมกับหน่วยงานต่างๆ ทั้งภาครัฐ ภาคประชาสังคม และองค์การรระหว่างประเทศอย่างสม่ำเสมอ ในการจัดกิจกรรม เพื่อส่งเสริมสิทธิของบุคคลที่มีความหลากหลายทางเพศ อาทิ ได้ร่วมกับคณะผู้แทนสหภาพยุโรปประจำประเทศไทยจัดกิจกรรมในวันสิทธิมนุษยชนสากล (International Human Rights Day) ประจำปี 2558 ภายใต้หัวข้อ การส่งเสริมสิทธิของกลุ่มบุคคล ที่มีความหลากหลายทางเพศในประเทศไทย และล่าสุดได้ร่วมกับกรมกิจการสตรีและสถาบันครอบครัว สำนักงานคณะกรรมการสิทธิมนุษยชนแห่งชาติ โครงการพัฒนาแห่งสหประชาชาติ (United Nations Development Program: UNDP) และสถาบันวิจัยวิทยาศาสตร์การแพทย์ทหาร (Armed Forces Research Institute of Medical Sciences: AFRIMS) จัดการประชุมสมาคม ILGA (International lesbian, gay, bisexual, trans and intersex association) ระดับโลก ครั้งที่ 22 ประจำปี 2559 ระหว่างวันที่ 28 พฤศจิกายน - 2 ธันวาคม 2559 ณ โรงแรมสุโกศล,อธิบดีกรมคุ้มครองสิทธิและเสรีภาพ กล่าวด้วยว่า จะเป็นการแลกเปลี่ยนเรียนรู้ระหว่างผู้แทนจากทุกภาคส่วนที่ปฏิบัติงานเกี่ยวข้องกับการส่งเสริมและคุ้มครองสิทธิของกลุ่มบุคคลที่มีความหลากหลายทางเพศจากทั่วโลก จำนวนประมาณ 500 คน และสุดท้ายได้กล่าวแสดงความชื่นชมและยินดีกับ ศาตราจารย์กิตติคุณ วิทิต มันตาภรณ์ ในฐานะนักกฎหมายไทยที่ได้รับตำแหน่งผู้เชี่ยวชาญอิสระด้านการป้องกันความรุนแรงและการเลือกปฏิบัติด้วยเหตุแห่งเพศ (Independent Expert on the Protection against Violence and Discrimination based on Sexual Orientation and Gender Identity - SOGI) โดยได้รับการรับรองมติเสียงข้างมากจากที่ประชุมสมัชชาใหญ่แห่งสหประชาชาติ (UNGA) เมื่อวันที่ 30 กันยายน 2559 ที่ผ่านมา.",กรมคุ้มครองสิทธิและเสรีภาพ กระทรวงยุติธรรม ร่วมเป็นเจ้าภาพจัดประชุมสมาคม ILGA ระดับโลก ประจำปี 2560 ส่งเสริมสิทธิของกลุ่มบุคคลหลากหลายทางเพศในประเทศไทย,,"กรมคุ้มครองสิทธิฯ,ปิติกาญจน์ สิทธิเดช,ความหลากหลายทางเพศ,สมาคม ILGA,สิทธิมนุษยชน",https://www.thairath.co.th/content/798111
8648,รวบ5โจรแก๊งนิคุณ ฉกเงินทำหมันหมาจรจัด งัดร้านกาแฟในหาดใหญ่ร่วม 50ครั้ง,"ภาพจาก ตำรวจ สภ.หาดใหญ่ ,ตร.หาดใหญ่รวบ 5 โจรแก๊งนิคุณ ออกตระเวนงัดร้านกาแฟขโมยทรัพย์สินทั่วเมืองหาดใหญ่ ทำมาแล้วกว่า 50 ครั้ง สารภาพ เป็นผู้ลงมืองัดร้าน เบเกอรี่บ็อกซ์ กวาดเงินบริจาครักษา-ทำหมันสุนัขจรจัดเกลี้ยงกล่อง พร้อมฉกขนมเค้ก 2 ถาดใหญ่,เมื่อช่วงเช้าของวันที่ 18 ธันวาคม 2559 พ.ต.ท.รณน สุระวิทย์ รอง ผกก.ป.สภ.หาดใหญ่ ร.ต.ท.เอกพงษ์ ขวัญหมัด รอง สวป.สภ.หาดใหญ่ และอาสาหัวหน้าสายคลองแห ได้จับกุมแก๊งโจรวัยรุ่น ฉายา แก๊งนิคุน ได้ยกแก๊ง รวม 5 ราย ประกอบด้วย 1. นายนพรักษ์ พระแก้ว อายุ 20 ปี 2 . นายสุกฤต คงจันทร์ อายุ 21 ปี และ เยาวชนอายุ 16-17 ปี อีก 3 คน ทั้งหมดเป็นแก๊งโจรลักทรัพย์ที่ตระเวนก่อเหตุลักทรัพย์ไม่ต่ำกว่า 50 ครั้ง โดยเน้นเฉพาะร้านขายชา-กาแฟ และร้านเบเกอรี่ ที่อยู่ในเขตตัวเมืองหาดใหญ่ และพื้นที่รอบนอก ต.ควนลัง ต.คลองแห ต.คอหงส์,สืบเนื่องมาจาก เจ้าหน้าที่ตำรวจ สภ.เมืองหาดใหญ่ ได้ติดตามแก๊งนี้มาเป็นระยะเวลาพอสมควร เนื่องจากก่อเหตุงัดร้านกาแฟหลายพื้นที่ กระทั่งเมื่อวันที่ 7 ธ.ค.ที่ผ่านมา ร้านอาหารเบเกอรี่บอกซ์ ซอยกาญจนวณิช 17 ได้มีคนร้ายเป็นชาย 2 ราย งัดแงะหน้าต่างกระจกเข้าไปขโมยทรัพย์สินภายในร้านหลายรายการ อาทิเช่น คอมพิวเตอร์โน้ตบุ๊ก กระเป๋าเงิน ขนมเค้ก 2 ถาด และ กล่องเงินบริจาคค่าอาหาร ค่าทำหมันหมาจรจัด กวาดไปเกลี้ยงตู้ กลายเป็นข่าวใหญ่ครึกโครม , ,พ.ต.ท.รณน กล่าวว่า ตำรวจ สภ.หาดใหญ่ ได้ติดตามแกะรอยแก๊งนิคุณมาโดยตลอด เนื่องจากสร้างความเดือดร้อนให้ประชาชนในหลายพื้นที่ กระทั่งล่าสุดได้ก่อเหตุงัดแงะ ร้านเบเกอรี่บ็อกซ์ เลขที่ 44 ภายในซอยกาญจนวณิช 17 ขโมยแม้กระทั่งเงินบริจาครักษา ทำหมันสุนัข จนเป็นข่าวใหญ่โต และกล้องวงจรปิดภายในร้าน สามารถจับภาพ 2 คนร้ายไว้ได้อย่างชัดเจน ซึ่ง 1 ในคนร้ายจะสวมใส่เสื้อแจ็กเก็ตเรดบลู ก่อเหตุเกือบทุกครั้ง,รอง ผกก.ป.สภ.หาดใหญ่ กล่าวต่อว่า จนท.ตำรวจ สภ.หาดใหญ่ ได้ติดตามเก็บรายละเอียดวงจรปิดจากทุกร้านที่ แก๊งนิคุณ เข้ามางัดแงะขโมยของ กระทั่งได้ภาพใบหน้าที่มีรูปพรรณเหมือนกัน จากนั้นจึงนำภาพถ่ายทั้งหมดไปแจ้งในพื้นที่ตัวเมืองหาดใหญ่ กระทั่งทราบเบาะแสว่า คนร้าย 1 ราย ได้พักอยู่ในบ้านหลังหนึ่งในพื้นที่หมู่ 1 ต.คลองแห อ.หาดใหญ่ จึงเข้าจับกุม นำมาสอบสวนขยายผล กระทั่งซัดทอดว่ามีเพื่อนร่วมแก๊งอีก 4 คน พักยังบ้านหลังหนึ่งในซอยศาลาทวด หมู่ 3 ต.ควนลัง อ.หาดใหญ่ ที่ใช้เป็นเซฟเฮ้าส์ซ่องสุมของแก๊ง สามารถจับกุมได้เพิ่มได้ ทั้ง 4 คน พร้อมทรัพย์สินหลายรายการที่ขโมยมา เช่น สายชาร์จมือถือ แท็บเล็ต กระเป๋า กล้องถ่ายรูป ทางผู้ต้องหารับสารภาพเองว่า เป็นผู้ลงมือก่อเหตุขโมยเงินค่าทำหมันสุนัขจรจัดภายในร้านเบเกอรี่บ็อกซ์ และทำการในลักษณะเดียวกันในมาแล้วกว่า 50 ครั้ง หากผู้เสียหายท่านใดเคยถูกงัดแงะบ้าน หรือร้านกาแฟ สามารถมาดูตัว และของกลางได้ที่ สภ.เมืองหาดใหญ่,พ.ต.ท.รณน กล่าวอีกว่า สำหรับความหมายที่มาของชื่อแก๊ง นิคุณ มาจากภาษาใต้ที่เป็นการแนะนำตัว เช่น ผมชื่อสมชาย นิคุน หรือถ้าพูด เป็นภาษาทางการคือ ผมชื่อสมชาย นะครับคุณ หากเกิดเหตุการณ์แบบนี้ขึ้นกับบ้านเรือนร้านค้าของใคร อย่าปล่อยนิ่งเฉย ให้เข้ามาแจ้งความตามท้องที่เกิดเหตุทันที เพื่อยับยั้งกำจัดอาชญากร ที่แฝงตัวก่อเหตุร้ายในเขตพื้นที่ ป้องกันการก่อเหตุรุนแรงบานปลาย ถึงขึ้นเสียชีวิต ทางตำรวจ สภ.เมืองหาดใหญ่ ยินดีรับใช้ประชาชนทุกท่านด้วยความเต็มใจ,ด้าน นางสาวอุสุมา ลลิตธรรมศิริ เจ้าของร้าน อาหารเบเกอรี่บ็อกซ์ ผู้เสียหาย เปิดเผยว่า พื้นที่ร้านของตนเองอยู่ในเขต สภ.คอหงส์ หลังเกิดเหตุได้เข้าแจ้งความทันที เพราะเกรงว่าจะเกิดเหตุบานปลายในอนาคต อีกทั้งระหว่างตรวจสอบทรัพย์สินภายในร้านตัวเองเช้าวันเกิดเหตุ ยังพบว่ามีสิ่งของบางอย่างที่ไม่ใช่ของในร้านตนเองวางทิ้งไว้ ยิ่งทำให้เชื่อได้ว่า คนร้ายไปก่อเหตุงัดแงะร้านอื่นมาก่อนที่จะเข้ามาก่อเหตุภายในร้านตนเอง,ผู้เสียหาย กล่าวด้วยว่า หลังเกิดเหตุได้รับความร่วมมือจากตำรวจท้องที่ สภ.คอหงส์ ตำรวจกองปราบปราม 6 และกองพิสูจน์หลักฐาน รวมไปถึงเจ้าหน้าที่ตำรวจ สภ.เมืองหาดใหญ่ ได้เข้ามาตรวจสอบภาพวงจรปิด และความเสียหายของร้าน รู้สึกดีใจมากที่ตำรวจ สภ.เมืองหาดใหญ่ สามารถจับกุมคนร้ายแก๊งนี้ได้ ทำให้ตัวดิฉันเองและคนในบ้านรู้สึกปลอดภัยมากยิ่งขึ้น รวมไปถึงประชาชนคนอื่นๆ ในเขตพื้นที่ อำเภอเมืองหาดใหญ่ด้วย.,ข่าวที่เกี่ยวข้อง, ,ยังเอา 2โจร งัดร้านเบเกอรี่ หาดใหญ่ กวาดเงินบริจาคช่วยเหลือหมาจรจัด, ",ตร.หาดใหญ่รวบ 5 โจรแก๊งนิคุณ ออกตระเวนงัดร้านกาแฟขโมยทรัพย์สินทั่วเมืองหาดใหญ่ ทำมาแล้วกว่า 50 ครั้ง สารภาพ เป็นผู้ลงมืองัดร้าน เบเกอรี่บ็อกซ์ กวาดเงินบริจาครักษา-ทำหมันสุนัขจรจัดเกลี้ยงกล่อง พร้อมฉกขนมเค้ก 2 ถาดใหญ่,,"สภ.หาดใหญ่,แก๊งนิคุน,โจรวัยรุ่น,ขโมยของ,อ.หาดใหญ่",https://www.thairath.co.th/content/814962
4934,ป้าแต๋น ขอยืนเคียงข้างลุงพล เชื่อใจสามีไม่มีทางทำร้ายน้องชมพู่แน่นอน (คลิป),ป้าแต๋น ขอยืนเคียงข้างลุงพล เชื่อใจสามีไม่มีทางทำร้าย น้องชมพู่ แน่นอน เพราะรักหลานเหมือนลูก เผยน้อยใจแม่ของหลาน ตอนตำรวจค้นบ้าน ไม่เคยถามสักคำจากกรณีการเสียชีวิตของ น้องชมพู่ เด็กหญิงวัย 3 ขวบ ในพื้นที่บ้านกกกอก ต.กกตูม อ.ดงหลวง จ.มุกดาหาร ซึ่งเจ้าหน้าที่ตำรวจยังคงเดินหน้าสืบสวนสอบสวนหาข้อสรุปสาเหตุการเสียชีวิตอย่างต่อเนื่อง โดยผ่านมาเป็นเวลา 57 วันแล้ว ก็ยังหาว่าใครทำให้น้องชมพู่เสียชีวิตล่าสุด เมื่อวันที่ 8 ก.ค.63 ที่ผ่านมา ป้าแต๋น ภรรยาของลุงพล ซึ่งเป็นญาติของน้องชมพู่ และป้าแต๋นก็เป็นพี่สาวแท้ๆ ของแม่น้องชมพู่ เปิดเผยผ่านรายการ ไทยรัฐนิวส์โชว์ ไทยรัฐทีวีช่อง 32 ว่า ดูข่าวแล้วก็ตกใจที่แม่น้องชมพู่ ออกมาให้สัมภาษณ์ว่า สงสัยลุงพล เพราะมีช่วงเวลา 37 นาที ที่ลุงพลให้การไม่ตรงพอตนได้ยินแบบนั้นก็ร้องไห้เลย แต่ก็ยังโชคดีที่พ่อกับแม่รู้ข่าวก็เดินมาให้กำลังใจ และเชื่อว่าลุงพลไม่มีทางฆ่าน้องชมพู่แน่นอน ทั้งนี้ตนไม่คิดว่าน้องสาวจะพูดแบบนี้ ทั้งที่สนิทกัน ลุงพลรักน้องชมพู่มาก ที่ผ่านมาป้าแต๋นไม่เคยทะเลาะกับแม่ชมพู่ ไม่เคยทอดทิ้งน้องครั้งที่แม่น้องชมพู่ทะเลาะกับญาติพี่น้อง จากปัญหาเรื่องเลี้ยงด้วง ป้าแต๋นยังบอกแม่ชมพู่เลยว่าจะไม่ทอดทิ้ง เพราะเหลือกันสองพี่น้อง เมื่อวานพอเห็นข่าวตัวเองร้องไห้ ส่วนลุงพลตาแดงเหมือนความรู้สึกเจ็บข้างใน แต่เขากลั้นเอาไว้แม้ ลุงพล จะเป็นคนปากร้าย พูดตรง แต่ไม่เคยทำร้ายลูกเมีย เมื่อรู้ว่าน้องชมพู่หาย พอส่งพระเสร็จก็รีบมาช่วยตามหาและทำทุกอย่าง ทั้งหาหมอธรรม ร่างทรง มาช่วย จนสุดท้ายก็พบศพบนภูเหล็กไฟ ตอนนั้นแม่น้องชมพู่ไม่ให้ขึ้นไปเพราะอันตราย ทีแรกก็คิดว่าเขาอาจเป็นห่วงเรา แต่เห็นว่าในเมื่อเราเป็นญาติก็ควรจะขึ้นไปช่วยตำรวจหาเสื้อน้องไม่เข้าใจว่าทำไมถึงสงสัยลุงพล ทั้งที่ลุงพลก็มีศักดิ์เป็นญาติ ตำรวจมาค้นบ้าน แม่น้องชมพู่ก็ไม่เคยมาถาม มาห่วง หรือออกมาปกป้อง เหมือนพ่อน้องชมพู่ ที่ออกมาปกป้องน้องชายตัวเอง ที่ไปเกี่ยวข้องคดียาเสพติดป้าแต๋น บอกอีกว่า ตนยังโชคดีที่ได้กำลังใจจากคนไกลที่ติดตามข่าว แต่กลับไม่เคยได้กำลังใจจากน้องสาวตัวเอง ยอมรับว่าน้อยใจ ที่ผ่านมาเวลาให้สัมภาษณ์กับสื่อ เธอก็ไม่เคยพูดพาดพิงถึงน้องสาวเมื่อผู้สื่อข่าวถามต่อว่า กังวลใจไหมเรื่องช่วงเวลาของลุงพล ป้าแต๋นก็บอกว่า ไม่กังวล เพราะเรื่องช่วงเวลาจะให้เป๊ะๆ แม่นยำ คงเป็นไปไม่ได้ อาจจะจำผิดคลาดเคลื่อนบ้าง และจะพยายามทำทุกอย่างเพื่อให้เรื่องช่วงเวลาที่หายของลุงพลเกิดความชัดเจน ซึ่งก่อนหน้านี้ทุกคนพยายามกันให้ตนเองออกมา เพราะอาจตกเป็นผู้สมรู้ร่วมคิด ตนเองยืนยันอยู่ข้างลุงพล เพราะเขาไม่ได้ทำ หากสุดท้ายผลออกมาเป็น ลุงพล ก็พร้อมที่จะสู้ ทั้งนี้ ทีมข่าวไทยรัฐทีวี ได้พา ป้าแต๋น ไปที่สวนยางพาราของแม่น้องชมพู่ ที่ ลุงพล ป้าแต๋น และ แม่น้องชมพู่ เดินทางไปวัดจีพีเอส และหยอดน้ำกรดต้นยาง ช่วงเช้าวันที่ 11 พ.ค.63 พอวัดจีพีเอสเสร็จ ลุงพล กับ ป้าแต๋น ก็ขี่รถมอเตอร์ไซค์กลับบ้าน ทั้งสองคนจำได้ว่าออกมาจากสวนยาง ตอนเวลา 09.22 น. โดยการจำลองเหตุการณ์ ทีมข่าวใช้ความเร็ว 20-30 กิโลเมตรต่อชั่วโมง ตามที่ป้าแต๋นบอก ซึ่งวันนั้นลุงพลใช้ความเร็วประมาณนี้ เพราะเส้นทางเป็นดินแดง ทางค่อนข้างขรุขระ ระยะทางประมาณ 2 กิโลเมตร ผ่านท้องนาและสวนยาง ป่ามันสำปะหลัง ของชาวบ้าน ก่อนจะขี่มาถึงซุ้มประตูเข้าวัดภูหลวง และ ถ้ำภูผาแอก จากนั้นก็เลี้ยวขวาเข้าหมู่บ้าน ผ่านปากซอยบ้านน้องชมพู่ หน้าบ้านป้าถอนป้าแต๋น บอกอีกว่าใช้ความเร็วเท่าเดิมเพราะเป็นพื้นที่ชุมชน จะไม่ขี่เร็วมาก กระทั่งขี่มาถึงหน้าบ้านลุงพล แล้วเลี้ยวเข้าไปจอดหน้าบ้าน ดับเครื่อง พบว่าใช้เวลาทั้งหมดเกือบ 8 นาที ทำให้ทราบว่า ลุงพล มาถึงบ้านประมาณ 09.30 น. ก่อนจะอาบน้ำแต่งตัวขับรถออกไปรับพระ,ป้าแต๋น ขอยืนเคียงข้างลุงพล เชื่อใจสามีไม่มีทางทำร้าย น้องชมพู่ แน่นอน เพราะรักหลานเหมือนลูก เผยน้อยใจแม่ของหลาน ตอนตำรวจค้นบ้าน ไม่เคยถามสักคำ ,"ข่าว,สังคม","น้องชมพู่,น้องชมพู่ล่าสุด,ลุงพล,ป้าแต๋น,ข่าวน้องชมพู่ ล่าสุด,ข่าวทั่วไป",https://www.thairath.co.th/news/society/1884592
2506,ท้องถิ่นร่วมมือ,"(ภาพจาก:เว็บไซต์ ,บริษัท ขอนแก่นพัฒนาเมือง (เคเคทีที) จำกัด,),การดำเนินการลงทุนพัฒนาระบบรถไฟฟ้ารางเบา LRT ที่จังหวัดขอนแก่นนั้น ออกมาในรูปแบบของการขอจัดตั้งบริษัทจำกัดของ 5 เทศบาล,ในการบริหารจัดการที่จะนำไปสู่การพัฒนาระบบ LRT ได้มีแนวคิดในการจัดตั้งบริษัทจำกัดตามกฎหมายเทศบาล ซึ่งเป็นการรวมตัวกันระหว่างเทศบาล 5 เทศบาล ที่อยู่ในพื้นที่พัฒนาระบบ LRT ประกอบด้วย เทศบาลนครขอนแก่น เทศบาลเมืองศิลา เทศบาลตำบลเมืองเก่า เทศบาลตำบลสำราญ และเทศบาลตำบลท่าพระ โดยกฎหมายดังกล่าวกำหนดให้เทศบาลอาจร่วมกับบุคคลอื่นโดยก่อตั้งบริษัทจำกัด หรือถือหุ้นในบริษัทจำกัด เมื่อ,(1) บริษัทจำกัดนั้นมีวัตถุประสงค์เฉพาะเพื่อกิจการค้าขายอันเป็นสาธารณูปโภค (2) เทศบาลต้องถือหุ้นเห็นมูลค่าเกินกว่าร้อยละ 50 ของทุนที่บริษัทจดทะเบียนไว้ และ (3) ได้รับอนุมัติจากรัฐมนตรีว่าการกระทรวงมหาดไทย ซึ่งมีความแตกต่างจากการจัดตั้งสหการที่จะเป็นการรวมตัวกันเฉพาะเทศบาลตั้งแต่สองแห่งขึ้นไปที่จะสามารถทำกิจการใดก็ตามจะร่วมกันทำให้เกิดประโยชน์อย่างยิ่ง,สำหรับขั้นตอนการดำเนินการภายหลังจากการรับฟังความคิดเห็นเมื่อเดือนพฤษภาคม 2559 แล้ว บริษัทได้มีการหารือร่วมกับกรมส่งเสริมการปกครองส่วนท้องถิ่นเกี่ยวกับแนวทางและความเป็นไปได้ในการจัดตั้งบริษัทจำกัดเมื่อเดือนสิงหาคม 2559 จนกระทั่งในเดือนกุมภาพันธ์ 2560 กระทรวงมหาดไทยพิจารณาอนุมัติจัดตั้งบริษัทจำกัดของ 5 เทศบาล และมีการจดทะเบียนพาณิชย์ บริษัท ขอนแก่น ทรานซิท ซิสเต็ม จำกัด (Khon Kaen Transit System : KKTS) โดยบริษัทจำกัดดังกล่าวมีแผนการดำเนินการที่สำคัญ เช่น การติดตามและผลักดันในเรื่องผลการศึกษาผลกระทบทางสิ่งแวดล้อม การศึกษาผลกระทบระหว่างการก่อสร้างและการบริหารความเสี่ยงเพื่อลดอันตรายและปัญหาด้านคมนาคมระหว่างก่อสร้าง รับผิดชอบงานจ้างเหมา ออกแบบและก่อสร้างงานโยธา และโครงสร้างพร้อมทั้งการผลิต และติดตั้งระบบขนส่งผู้โดยสารรางเบาประเภท TRAM และการพัฒนาเมือง โครงการขอนแก่น Smart City (ระยะที่ 1) รวมทั้งจะทำหน้าที่ควบคุมดูแลการดำเนินโครงการ ด้วยวิธีระดมทุนจากภาคเอกชนในท้องถิ่นและเอกชนทั่วประเทศเพื่อดำเนินโครงการโดยไม่เป็นภาระหนี้ภาครัฐ,ทั้งหมดนี้ชี้ให้เห็นว่าการบูรณาการภารกิจภาครัฐอาจไม่จำเป็นต้องขอรับการสนับสนุนงบประมาณจากภาครัฐเพียงอย่างเดียว แต่อาจประยุกต์นำเครื่องมือทางเศรษฐกิจ เช่น การระดมทุนสาธารณะ (Crowd Funding) มาใช้สนับสนุนให้การดำเนินการเป็นไปตามวัตถุประสงค์ได้ ในกรณีของจังหวัดขอนแก่นได้มีการกำหนดรูปแบบการลงทุนไว้ 3 ขั้นตอน คือ,ขั้นตอนที่ 1 : ใช้เงินทุนจากบริษัท ขอนแก่นพัฒนาเมือง จำกัด เท่านั้น เนื่องจากขั้นตอนนี้มีความเสี่ยงสูง ในช่วงเริ่มต้นจึงต้องจำกัดความเสี่ยงให้อยู่ในวงแคบ,ขั้นตอนที่ 2 : เมื่อได้รับการอนุญาตให้ดำเนินการ จะใช้วิธีการระดมทุนจากบุคคลและนิติบุคคลทั่วไปในจังหวัดขอนแก่นและในประเทศไทย ในลักษณะการระดมทุนสาธารณะ (Crowd Funding),ขั้นตอนที่ 3 : ดำเนินการในลักษณะกองทุนโครงสร้างพื้นฐานที่จดทะเบียนเข้าตลาดหลักทรัพย์แห่งประเทศไทย ภายหลังจากดำเนินโครงการไปแล้ว 2 ปี ซึ่งจะเป็นการลงทุนที่ให้ผลตอบแทนคุ้มค่าและช่วยให้เกิดความโปร่งใสและตรวจสอบได้เนื่องจากมีกฎหมายและการควบคุมกำกับอย่างเข้มงวดจากสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.),นี่คือโมเดลของการบริหารจัดการเมืองในอนาคต ซึ่งราชการเองจะขยับไปสู่การประคับประคองคุมกฎให้ทุกอย่างเป็นไปโดยถูกต้องโปร่งใส.,ซี.12",การดำเนินการลงทุนพัฒนาระบบรถไฟฟ้ารางเบา LRT ที่จังหวัดขอนแก่นนั้น ออกมาในรูปแบบของการขอจัดตั้งบริษัทจำกัดของ 5 เทศบาล,,"รถไฟฟ้ารางเบา,รถไฟฟ้ารางเบา LRT,ขอนแก่น,มุมข้าราชการ,ซี.12",https://www.thairath.co.th/news/local/northeast/1482361
1007,ซีเอ็ด และข้อกำหนดที่ปิดกั้นเสรีภาพในการเขียน,กลายเป็นประเด็นทางสังคมไปแล้ว เมื่อบริษัท ซีเอ็ดยูเคชั่น จำกัด (มหาชน)ออกข้อกำหนดแจ้งไปยังสำนักพิมพ์ต่างๆ ห้ามไม่ให้มีเนื้อหาดังต่อไปนี้คือ1. วรรณกรรมที่มีลักษณะของชายรักชาย หญิงรักหญิง เป็นลักษณะของการรักร่วมเพศ2. สื่อไปในทางขายบริการทางเพศ เช่น นักเรียน นักศึกษา Sideline3. ภาษาและเนื้อหาที่ใช้ หยาบโลนไม่สุภาพ ลามก สัปดน ป่าเถื่อน วิปริต ซาดิสต์ หยาบคาย ฯลฯ4. เนื้อหามีการบรรยายถึงการมีเพศสัมพันธ์อย่างโจ่งแจ้ง และในที่สาธารณะ วิปริต ผิดธรรมชาติที่มนุษย์พึงเป็น เช่น ลิฟต์ น้ำตก ลานจอดรถ ฯลฯ5. เนื้อหาที่มีการทารุณกรรมทางเพศทั้งที่เป็น ภรรยาและมิใช่ภรรยา หรือ ทารุณต่อเด็ก เยาวชน สตรีและเครือญาติ อันบ่งบอกถึงการขัดต่อกฎหมาย ศีลธรรมอันดี6. เนื้อหาที่บรรยายขั้นตอนการมีเพศสัมพันธ์ที่เห็นภาพ และบรรยายให้เห็นภาพทางกายภาพของอวัยวะเพศอย่างชัดเจน จนทำให้สามารถเป็นเครื่องมือยั่วยุทางเพศ ทำให้เกิดความต้องการมีเพศสัมพันธ์ ไม่ถูกคน ไม่ถูกที่ และไม่ถูกเวลาซึ่งหากทางซีเอ็ดตรวจพบภายหลังว่าวรรณกรรมที่ส่งมาให้ทางซีเอ็ดดำเนินการกระจายสินค้าให้นั้น ละเมิดข้อกำหนดทั้ง 6 ข้อข้างต้น ไม่ว่าจะมากจะน้อยเพียงใด ทางซีเอ็ดจะไม่ดำเนินการกระจายหนังสือให้ แต่กรณีกระจายไปยังร้านหนังสือแล้ว มีการตรวจพบภายหลัง ทางซีเอ็ดก็จะยกเลิกการจัดจำหน่าย และเรียกเก็บหนังสือคืนไปยังสำนักพิมพ์ที่ฝากจำหน่ายสรุปง่ายๆ สั้นๆ ก็คือว่าหากนักเขียนคนไหนดื้อดึง ขัดขืนที่จะเขียนหนังสือไม่ว่าจะเป็นบทความนิยายเรื่องสั้น ที่มีเนื้อหาไปขัดกับข้อใดข้อหนึ่งในจำนวน 6 ข้อนั้น ก็จงเขียนเอาไว้อ่านเองคนเดียว หรือเอาไปถ่ายซีร็อกซ์แจกจ่ายให้ญาติมิตรคนรู้จักอ่านก็พอ หรือไม่อีกทีก็ใช้ระบบพิมพ์จำนวนจำกัด ขายเองตามมีตามเกิดเนื่องจากหากส่งไปให้สำนักพิมพ์พิจารณา ในกรณีที่สำนักพิมพ์นั้นๆ ใช้บริการสายส่งของซีเอ็ด ที่ต้องยอมรับข้อกำหนดทั้ง 6 ของซีเอ็ด เพื่อที่ทางซีเอ็ดจะได้รับหนังสือของสำนักพิมพ์จำหน่ายต่อไป สำนักพิมพ์ดังกล่าวนั้น ก็จะไม่พิจารณาหรือจัดพิมพ์ผลงานเล่มนั้นๆ ออกมาแน่ๆ เพราะไม่รู้จะพิมพ์ออกมาเพื่อการใด ต่อให้จะเป็นงานเขียนที่เลอเลิศ สะท้อนสังคมได้อย่างล้ำลึกสูงส่งสักแค่ไหน ก็เก็บไว้อ่านเองเถอะนะจ๊ะแน่นอนว่าหากสำนักพิมพ์ที่ใช้บริการสายส่งซีเอ็ดไม่รับพิมพ์ ก็ไปให้สำนักพิมพ์อื่นที่ ที่เขาใช้สายส่งอื่นพิมพ์สิถูกต้อง นั่นคือสิ่งที่นักเขียนทำได้ จะมาเสียอารมณ์ทำไมกับเรื่องไร้สาระ ศีลธรรมจัด ปากว่าตาขยิบเยี่ยงนี้แต่ในยุคสมัยที่สายส่งหนังสือเหลืออยู่ไม่กี่เจ้า และยังมีอำนาจที่จะชี้เป็นชี้ตายว่าใครควรทำหนังสือแนวไหน เนื้อหาอย่างไหน หน้าปกควรออกแบบอย่างไร ฯลฯสมควรแล้วหรือที่เราจะยอมปล่อยให้มันเป็นไปตามครรลองแบบนั้น???แล้วหากสายส่งเจ้าอื่นๆ ใช้ข้อกำหนดลักษณะเดียวกันนี้ขึ้นมาบ้างเล่า???นั่นหมายความว่าเราจะมีงานวรรณกรรมไม่กี่แบบให้อ่าน มีสำนวนภาษาไม่กี่สำนวนให้เสพ เพราะเมื่อสิทธิเสรีภาพในการคิดและเขียนถูกจำกัด จินตนาการถูกตีกรอบให้ว่านอนสอนง่าย สงบเสงี่ยมเรียบร้อย เป็นเด็กดี อยู่ในข้อกำหนดทั้ง 6 ข้อนั้นเสียแล้ว ความหลากหลายน่าตื่นเต้นตะลึงลานก็คงจะลดลงไปด้วยดังนั้นหากนักเขียนคนไหนอยากให้ผลงานการเขียนผ่านการพิจารณากับสำนักพิมพ์ ก็ต้องยอมอยู่ในกรอบกติกา 6 ข้อดังกล่าวไม่ใช่เรื่องผิด หรือเสียหายอะไรหากนักเขียนจะยอมรับในข้อกำหนดนั้น เซ็นเซอร์ตัวเองไว้ก่อน เพราะว่าใครๆ ก็อยากให้ผลงานได้รับการตีพิมพ์ อยากให้หนังสือขายได้ มีเงินมาซื้อข้าวกินเหมือนการทำมาหากินในอาชีพอื่นๆแต่ผู้ที่ออกข้อกำหนดนี้มานี่สิ,กลายเป็นประเด็นทางสังคมไปแล้ว เมื่อบริษัท ซีเอ็ดยูเคชั่น จำกัด (มหาชน)ออกข้อกำหนดแจ้งไปยังสำนักพิมพ์ต่างๆ ห้ามไม่ให้มีเนื้อหาดังต่อไปนี้คือ 1. วรรณกรรมที่มีลักษณะของชายรักชาย หญิงรักหญิง,"สิทธิมนุษยชน,การศึกษา",,https://prachatai.com/journal/2012/12/44129
10921,แพทย์ชี้วิกฤตเชื้อดื้อยา สร้างมูลค่าเสียหายปีละ 46000 ล้าน เร่งสร้างความเข้าใจการใช้ยา,แพทย์รามาฯระบุวิกฤตเชื้อดื้อยาสร้างมูลค่าสูญเสียทางเศรษฐกิจถึงปีละ46000ล้านบาท30 ปีที่ผ่านมาไม่มียาปฏิชีวนะชนิดใหม่ออกมาศูนย์วิชาการเฝ้าระวังและพัฒนาระบบยาเร่งสร้างความเข้าใจ ทำแผนยุทธศาสตร์การจัดการการดื้อยาต้านจุลชีพแห่งชาติ สมัชชาสุขภาพแห่งชาติระบุต้องมีระบบสร้างความปลอดภัยในการใช้ยา ลดการรักษาและใช้ยาโดยไม่จำเป็นเคยไหมที่แค่เป็นไข้ ปวดหัว ตัวร้อน ก็เดินไปซื้อยาที่ร้านขายยา?เคยไหมที่แพทย์หรือเภสัชกรบอกให้กินยาให้หมด แต่ก็กินไม่หมด?เคยไหมที่ไปพบแพทย์แล้วก็ขอฉีดยาเพราะอยากหายเร็ว?แล้วรู้หรือไม่ องค์การอนามัยโลกพบว่า มากกว่าร้อยละ50ของการใช้ยาในประเทศกำลังพัฒนาเป็นการใช้ยาที่ไม่เหมาะสมและสูญเปล่า เช่น การใช้ยาปฏิชีวนะทั้งที่ไม่จำเป็นต้องใช้ การสั่งใช้ยาไม่เป็นไปตามแนวทางรักษา ฯลฯ โดยเฉพาะการใช้ยาปฏิชีวนะอย่างไม่เหมาะสมกำลังสร้างความเสียหายทั้งในระดับโลกและระดับประเทศอย่างมหาศาลผศ.ดร.กำธร มาลาธรรมคณะแพทยศาสตร์รามาธิบดี มหาวิทยาลัยมหิดลให้ข้อมูลว่า มีการคาดการณ์โดยนักวิชาการของยุโรปว่า สถานการณ์ทั่วโลกในช่วงประมาณปี2593ในทุกๆ3วินาทีจะมีคนเสียชีวิตเพราะเชื้อดื้อยา1คน หรือประมาณ10ล้านคนต่อปี โดยครึ่งหนึ่งจะอยู่ในทวีปเอเชีย ส่งผลกระทบทางเศรษฐกิจสูงถึง3.5พันล้านล้านบาทถ้าคิดเป็นอัตราการตายจากเชื้อดื้อยาต่อประชากร1แสนคน พบว่า อเมริกาตาย5.3ต่อประชากร1แสนคน ยุโรปตาย5ต่อประชากร1แสนคนแต่ไทยอยู่ที่28.3ต่อประชากร1แสนคน มากกว่าอเมริกาและยุโรปประมาณ6เท่า ผศ.ดร.กำธร กล่าวจากการเก็บข้อมูลยังพบอีกว่าประเทศไทยมีอัตราการเสียชีวิตจากเชื้อดื้อยาประมาณปีละ20000-38000คนและมีผู้ป่วยที่ต้องนอนโรงพยาบาลนานกว่าปกติเพราะเชื้อดื้อยาซึ่งทำให้เกิดการสูญเสียทางเศรษฐกิจถึงปีละ46000ล้านบาทด้านภญ.นิธิมา สุ่มประดิษฐ์จาก สำนักงานคณะกรรมการอาหารและยา (อย.) กล่าวว่า30 ปีที่ผ่านมา วิวัฒนาการทางการแพทย์ก้าวหน้าไปมาก มีคาร์บาพีเนมส์ (Carbapenems)ซึ่งเป็นยาสุดท้ายที่จะใช้ได้ผลในการรักษาโรคติดเชื้อที่มีความรุนแรงอย่างสูง แต่ปัจจุบันเราก็ยังมีคาร์บาพีเนมส์ตัวเดิมใช้อยู่ สรุปแล้ว 30 ปีที่ผ่านมาที่เชื้อดื้อยารุนแรงมากขึ้น แต่เราไม่มียาปฏิชีวนะชนิดใหม่ออกมาเลย แสดงให้เห็นถึงวิกฤต เหตุผลคือบริษัทยาบอกว่าไม่คุ้มค่ากับการลงทุนศึกษาวิจัยยาเหล่านี้ เพราะพอเชื้อดื้อยา ขายไม่ได้ เขาก็ทำกำไรไม่ได้ เขาก็หันไปลงทุนกับยาเบาหวาน ยาความดันแทนในส่วนผศ.ภญ.นิยดา เกียรติยิ่งอังศุลีศูนย์วิชาการเฝ้าระวังและพัฒนาระบบยา (กพย.) ที่เกาะติดประเด็นนี้มานาน กล่าวว่า ตอนนี้สถานการณ์การใช้ยาปฏิชีวนะมีความซับซ้อนขึ้น เพราะไม่ได้ใช้ในคนเท่านั้น แต่เกษตรกรยังนำยาปฏิชีวนะไปใช้ในพืชและสัตว์ด้วย เช่น ส้ม กุ้ง ปลา หมู ไก่ เป็นต้น ทำให้การสื่อสารเรื่องนี้ยากขึ้น ซึ่งที่ผ่านมา กพย. ได้ทำงานอย่างเข้มแข็งในการสั่งสมข้อมูลวิชาการ สร้างความเข้าใจ สร้างเครือข่าย สร้างการสื่อสารเรื่องยากๆ ให้เข้าใจง่ายกับกลุ่มคน คอยเฝ้าระวัง และชี้ปัญหาใหม่ๆ ที่เกิดขึ้นพื้นที่อำเภอมวกเหล็ก จังหวัดสระบุรี นับเป็นตัวอย่างความสำเร็จหนึ่งเกศนีย์ คงสมบูรณ์เจ้าพนักงานสาธารณสุขอาวุโส สำนักงานสาธารณสุขอำเภอมวกเหล็ก กล่าวว่า ตนและทีมงานทำการรณรงค์ให้ความรู้เกี่ยวกับใช้ยาอย่างสมเหตุสมผลมาอย่างต่อเนื่องยาวนาน โดยทำงานร่วมกันทั้งระดับอำเภอ องค์การบริหารส่วนตำบล เทศบาล อาสาสมัครสาธารณสุข พยาบาลวิชาชีพ และวิทยุชุมชนปัจจัยความสำเร็จคือการเกาะติดความเข้าใจปัญหาเชื้อดื้อยาว่าร้ายแรงอย่างไร โดยในส่วนสาธารณสุขอำเภอมวกเหล็กมีนโยบายว่า โรงพยาบาลสุขภาพตำบล (รพ.สต.) ทุกแห่งต้องใช้ยาปฏิชีวนะอย่างสมเหตุสมผล โดยเฉพาะใน 3 โรคพื้นๆ อย่างไข้หวัด ท้องเสีย และแผลสะอาด จะไม่มีการจ่ายยาปฏิชีวนะ เกศนีย์ อธิบายหากเมื่อปัญหาเชื้อดื้อยากำลังเป็นภัยคุกคามทั้งในระดับประเทศและระดับโลก แม้การขับเคลื่อนในระดับพื้นที่จะมีความสำคัญ แต่ก็ยังไม่เพียงพอ ประเทศไทยเองจึงได้จัดทำแผนยุทธศาสตร์การจัดการการดื้อยาต้านจุลชีพแห่งชาติ เพื่อให้สอดคล้องกับยุทธศาสตร์ขององค์การอนามัยโลก โดยมีคณะกรรมการนโยบายการดื้อยาต้านจุลชีพแห่งชาติเป็นฝ่ายนโยบาย ทำการถ่ายทอดจากระดับนโยบายสู่การปฏิบัติ ซึ่ง ภญ.นิธิมา อธิบายเพิ่มเติมว่าเรามีการดำเนินการตามมติสมัชชาสุขภาพแห่งชาติตั้งแต่ปี2558ถือเป็นฐานสำคัญที่ช่วยสร้างกระแสและความเข้าใจปัญหาเชื้อดื้อยา แผนยุทธศาสตร์การจัดการการดื้อยาต้านจุลชีพแห่งชาติกับมติสมัชชาแห่งชาติ เราทำไปร่วมกันในเรื่องการสร้างความตระหนักและให้ความรู้กับประชาชน มีการเฝ้าระวังการจ่ายยาต้านแบคทีเรียที่ไม่เหมาะสมหรือผิดกฎหมายที่ อย. ได้ดำเนินการไปแล้ว เช่น ยากลุ่มรักษาวัณโรค (Antituberculous drugs)ชนิดรับประทานและชนิดฉีดที่ใช้สำหรับมนุษย์ ตอนนี้ขึ้นทะเบียนเป็นยาควบคุมพิเศษหมดแล้ว ต้องเป็นแพทย์จ่ายเท่านั้น นอกจากในคนแล้ว ยังมีการดำเนินการในยาของสัตว์ด้วย ต้องมีใบสั่งยาจากสัตวแพทย์ จะซื้อใช้เองไม่ได้อย่างไรก็ดี เราไม่สามารถมองปัญหาเชื้อดื้อยาโดยแยกขาดจากปัญหาการใช้ยาอย่างไม่สมเหตุสมผลได้ เชื่อหรือไม่ว่าค่าใช้จ่ายด้านยาของไทยเติบโตประมาณร้อยละ7-8ต่อปี สูงกว่าผลิตภัณฑ์มวลรวมภายในประเทศ (GDP)ที่โตเพียงร้อยละ5-6ต่อปีเท่านั้นมูลค่าการบริโภคยาของไทยจึงสูงถึงร้อยละ41ของค่าใช้จ่ายสุขภาพ ทั้งยังเกิดสถานการณ์ยาเหลือใช้ เกิดการครอบครองยาเกินความจำเป็น คิดเป็นมูลค่าเฉลี่ยประมาณ3000บาทต่อคนเหตุนี้ ในงานสมัชชาสุขภาพแห่งชาติ ครั้งที่12ที่จัดขึ้นระหว่างวันที่18-20ธันวาคม2562ณ ศูนย์ประชุมวายุภักษ์ ศูนย์ราชการเฉลิมพระเกียรติแจ้งวัฒนะฯ จึงมีฉันทมติให้การจัดการเชิงระบบสู่ประเทศใช้ยาอย่างสมเหตุผลโดยชุมชนเป็นศูนย์กลาง (Community-centered system management for becoming a Rational Drug Use country)เป็นอีกหนึ่งเรื่องที่ทุกภาคส่วนต้องร่วมกันแก้ไข ด้วยสร้างการมีส่วนร่วมของหน่วยงานรัฐ ภาควิชาการ-วิชาชีพ ภาคเอกชน ประชาสังคม และภาคประชาชนในการออกแบบระบบสุขภาพชุมชน มีระบบการเฝ้าระวัง เตือนภัย สร้างความรอบรู้ด้านการใช้ยาอย่างสมเหตุผล และมีความสามารถในการดูแลตนเองเบื้องต้นเมื่อเจ็บป่วยทั้งยังต้องมีระบบสร้างความปลอดภัยในการใช้ยา ลดการรักษาและใช้ยาโดยไม่จำเป็นในระบบส่งต่อระหว่างสถานบริการสุขภาพ โดยเชื่อมโยงข้อมูลผู้ป่วยทั้งการไปรับการรักษาที่ภาครัฐและเอกชน รวมถึงการสร้างตราสัญลักษณ์เพื่อให้ประชาชนมั่นใจในการได้รับยาและการรักษาอย่างสมเหตุผล มีกลไกกำกับดูแล และบุคลากรในหน่วยบริการแต่ละระดับต้องมีความรู้เรื่องการใช้ยาอย่างสมเหตุผลหากประสบความสำเร็จ ไม่เพียงจะลดความสูญเสียด้านเศรษฐกิจ สุขภาพและความปลอดภัยของประชาชนก็จะดีขึ้น ปัญหาเชื้อดื้อยาก็จะบรรเทาเบาบางลง,แพทย์รามาฯระบุวิกฤตเชื้อดื้อยาสร้างมูลค่าสูญเสียทางเศรษฐกิจถึงปีละ 46000 ล้านบาท 30 ปีที่ผ่านมาไม่มียาปฏิชีวนะชนิดใหม่ออกมา ศูนย์วิชาการเฝ้าระวังและพัฒนาระบบยาเร่งสร้างความเข้าใจ,"สังคม,คุณภาพชีวิต","สุขภาพ,เชื้อดื้อยา,กำธร มาลาธรรม,นิธิมา สุ่มประดิษฐ์,ยุทธศาสตร์การจัดการการดื้อยาต้านจุลชีพแห่งชาติ,สมัชชาสุขภาพแห่งชาติ",https://prachatai.com/journal/2020/01/86045
1948,ส. ผู้ผลิตข่าวออนไลน์ จัดงานประกาศรางวัลข่าวดิจิตอลยอดเยี่ยมแห่งปี 59,"วันที่ 16 ก.ย. สมาคมผู้ผลิตข่าวออนไลน์ เตรียมจัดงานประกาศรางวัลข่าวดิจิตอลยอดเยี่ยมแห่งปี 2559 วันที่ 23 ก.ย.นี้ โดยคณะกรรมการผู้ทรงคุณวุฒิ ได้ร่วมตัดสินผลงานการประกวดข่าวดิจิตอลยอดเยี่ยมแห่งปี 2559 ใน 7 ประเภทข่าว เสร็จสิ้นไปแล้ว เมื่อวานนี้ (15 ก.ย. 59) ,สมาคมผู้ผลิตข่าวออนไลน์ขอเรียนเชิญผู้สนับสนุน พันธมิตร สื่อมวลชน นักข่าว และประชาชน เข้าร่วมเป็นสักขีพยานใน งานประกาศผลและมอบรางวัลข่าวดิจิตอลยอดเยี่ยมแห่งปี 2559 ในวันศุกร์ที่ 23 กันยายนนี้ เวลา 14.00 – 16.00 น. ห้องกมลทิพย์ 1 โรงแรม เดอะ สุโกศล สมาคมผู้ผลิตข่าวออนไลน์ (SONP) จัดการประชุมคณะกรรมการผู้ทรงคุณวุฒิจากสาขาต่างๆ ทั้งนักวิชาการด้านวารสารศาสตร์, ผู้สื่อข่าวอาวุโส, ผู้เชี่ยวชาญกฎหมาย เพื่อตัดสินการประกวดข่าวดิจิตอลยอดเยี่ยมแห่งปี 2559 เมื่อวานนี้ (15 ก.ย. 59) ที่ ปัญญาภิรมย์สโมสร อาคารสีลม พาร์ควิว โดยมี นางสาวกนกพร ประสิทธิ์ผล นายกสมาคมผู้ผลิตข่าวออนไลน์ เป็นประธานการประชุม พร้อมคณะกรรมการตัดสินประกอบไปด้วย,ดร.มานะ ตรีรยาภิวัฒน์ คณบดีคณะนิเทศศาสตร์ มหาวิทยาลัยหอการค้าไทย, ผู้ช่วยศาสตราจารย์ ดร.วรัชญ์ ครุจิต  ผู้ช่วยอธิการบดีฝ่ายสื่อสารองค์การ สถาบันบัณฑิตพัฒนบริหารศาสตร์ (นิด้า), คุณรุ่งมณี เมฆโสภณ กรรมการนโยบาย ด้านกิจการสื่อสารมวลชน ส.ส.ท. และสื่อมวลชนอิสระ, คุณจักรพันธ์ วงศ์สลับสี  ที่ปรึกษาสมาคมผู้ผลิตข่าวออนไลน์, คุณสวิชย์ บำรุงสุข ที่ปรึกษาสมาคมผู้ผลิตข่าวออนไลน์, คุณธานี ลิมปนารมณ์ ผู้เชี่ยวชาญฝ่ายประชาสัมพันธ์ สำนักสื่อสารองค์กรและประชาสัมพันธ์ บมจ.ซีพี ออลล์,นอกจากนี้ ยังมีกรรมการตัดสินร่วม ได้แก่ คุณณัฐฐา กีนะพันธ์ ผู้ช่วยฝ่ายสารนิเทศ จากองค์การยูนิเซฟ (UNICEF) สำหรับการพิจารณารางวัลข่าวออนไลน์ส่งเสริมสิทธิเด็กยอดเยี่ยม และ ดร.นำชัย ชีววิวรรธน์ รองผู้อำนวยการฝ่ายสื่อวิทยาศาสตร์ จากสำนักงานพัฒนาวิทยาศาสตร์และเทคโนโลยีแห่งชาติ (สวทช.) สำหรับการพิจารณารางวัลข่าวออนไลน์ส่งเสริมวิทยาศาสตร์และเทคโนโลยีคนไทยยอดเยี่ยม ,ทั้งนี้ กรรมการตัดสินจากภาคกฎหมายอีกท่าน คือ อาจารย์ไพบูลย์ อมรภิญโญเกียรติ ที่ปรึกษาด้านกฎหมายสมาคมผู้ผลิตข่าวออนไลน์ ติดภารกิจไม่สามารถเข้าร่วมประชุมได้ แต่ได้นำส่งผลคะแนน รวมถึงความคิดเห็นมานำเสนอต่อที่ประชุมด้วยแล้ว คณะกรรมการตัดสิน มีเกณฑ์การตัดสินข่าวที่ได้รับรางวัล 5 ข้อ ได้แก่ ข่าวที่มีคุณประโยชน์ต่อผู้บริโภค, ข่าวสารจรรโลงสังคม, ข่าวที่มีคุณภาพได้มาตรฐานทางวารสารศาสตร์, ข่าวที่ไม่ขัดต่อจริยธรรมวิชาชีพสื่อสารมวลชน หรือหลักกฎหมาย, ข่าวที่นําเสนอข่าวมีความครบถ้วนสมบูรณ์ และข่าวที่เลือกการนําเสนอได้อย่างเหมาะสม ทําให้เกิดความเข้าใจชัดเจน โดยในปี 2559 นี้นับเป็นครั้งที่ 2 ของการจัดให้มีการประกวดรางวัลดังกล่าว มีผลงานข่าวที่ส่งเข้าประกวดเกือบ 1,000 ชิ้นงาน เพื่อเข้าชิงรางวัลชนะเลิศใน 7 หมวดข่าว,ผู้ชนะเลิศแต่ละประเภทข่าว จะได้รับโล่เกียรติยศพร้อมเงินรางวัล รางวัลละ 30,000 บาท ส่วนรางวัลชมเชย มีประเภทละ 2 รางวัล ได้รับโล่เกียรติยศและเงินรางวัล รางวัลละ 10,000 บาท โดยการจัดดำเนินการประกวดและรางวัลได้รับการสนับสนุนหลักจาก บริษัท ซีพี ออลล์ จำกัด (มหาชน) ส่วนเงินรางวัลเสริมได้รับการสนับสนุนจากองค์การยูนิเซฟ (UNICEF) ประเทศไทย และสำนักงานพัฒนาวิทยาศาสตร์และเทคโนโลยีแห่งชาติ (สวทช.),สำหรับการประกาศผลและมอบรางวัลข่าวดิจิตอลยอดเยี่ยมแห่งปี 2559 จะจัดให้มีขึ้นในวันศุกร์ที่ 23 กันยายนนี้ เวลา 14.00 – 16.00 น. ณ ห้องกมลทิพย์ 1 โรงแรม เดอะ สุโกศล สมาคมผู้ผลิตข่าวออนไลน์ขอเรียนเชิญผู้สนับสนุน พันธมิตร สื่อมวลชน นักข่าว และประชาชน เข้าร่วมเป็นสักขีพยานในงานดังกล่าว หรือสามารถรับชมการถ่ายทอดสดตลอดงานได้ทาง Facebook Live ,www.fb.com/SONPthai , อ่านรายละเอียดโครงการเพิ่มเติม www.SONP.or.th",สมาคมผู้ผลิตข่าวออนไลน์ จัดงานประกาศรางวัลข่าวดิจิตอลยอดเยี่ยมแห่งปี 2559 ห้องกมลทิพย์ 1 โรงแรม เดอะ สุโกศล วันที่ 23 ก.ย.นี้ เวลา 14.00 – 16.00 น.,,"สมาคมผู้ผลิตข่าวออนไลน์,รางวัลข่าวดิจิตอลยอดเยี่ยมแห่งปี 2559,ประกวดข่าวดิจิตอลยอดเยี่ยมแห่งปี 2559,เดอะ สุโกศล,จัดงาน 20 ปี,23ก.ย. 2559,จัดงานประกาศรางวัล",https://www.thairath.co.th/content/725195
3496,มุมระบายตอนที่ 5 : เป็นเพียงเงาของเขา แอบรักมา 8 ปี เราก็แค่ คนคุย ,"เมื่อคนหนึ่งเข้าหาด้วยความรัก แต่อีกคนกลับเข้าหาเพราะความใคร่ เมื่อรักเพียงครึ่งเดียว ไม่อาจเติมเต็มหัวใจให้เต็มดวงได้ จะก้าวต่อไปหรือหันหลังกลับ ล้วนเจ็บปวดทั้งสองทาง ,เหมือนกับเรื่องราวของเขาคนนี้,แม้ว่า เขาจะถูกมองว่าเป็นตัวเลือกสักกี่ครั้ง ขอเพียงมีโอกาส ก็พร้อมยินดีที่จะทำทุกอย่าง ถึงแม้จะรู้ว่าสำหรับเขาเราป็นเพียงแค่ตัวปลอม ที่ไม่มีวันได้ใจของเขามา ,ทีมงานมุมระบาย, มีโอกาสพูดคุยกับเขาคนนี้ พร้อมกับจะมาแชร์เรื่องราวของความรักข้างเดียวที่เป็นได้เพียงแค่ คนคุย,อาคิน อายุ 22 ปี เขามีประสบการณ์แอบรักคนคนหนึ่ง นานถึง 8 ปี จนอาจเรียกได้ว่าเป็นรักแบบเด็กๆ (Puppy love) ของเขาเลยก็ว่าได้ มันเป็นรักแรกที่ฝังใจตั้งแต่ยังเด็ก รักที่ไม่ได้หวังเพื่อครอบครองเขา หรือรักที่ไม่ได้ต้องการความรักตอบจากเขา,ขอเพียงแค่ได้มอง พูดคุย ได้เห็นเขามีความสุขก็เพียงพอแล้ว แต่เมื่อเขาโตขึ้นความคิดก็เริ่มเปลี่ยน จากได้เพียงแค่มอง จนเกิดความอยากมีตัวตนขึ้นมาสำหรับเขา มันมากขึ้นเรื่อยๆ จนอยากบอกให้เขาได้รับรู้ ว่ายังมีเขาอยู่ตรงนี้ ถ้านายยังไม่มีใคร ยังมีเราอยู่เสมอนะ ปิง,เขาใช้เวลาเกือบทั้งหมด 8 ปี ในการเฝ้าติดตามคนที่เขาแอบชอบ จากเด็กอ้วนผิวกร้านแดด แปรเปลี่ยนเป็นหนุ่มร่างผอมผิวขาวสุขภาพดี เรียกได้ว่าตอนนั้นกับตอนนี้ หากนำรูปมาเปรียบเทียบกัน คงไม่มีใครจดจำได้อย่างแน่นอน,ในที่สุดวันที่ อาคิน รอคอยก็มาถึง วันที่สถานะบนเฟซบุ๊กของ ปิง เปลี่ยนจากที่ข้อความคบหาเป็นคำว่าโสด เขาตัดสินใจทักไปหาปิง ด้วยประโยคของการแนะนำตัว ,สวัสดีครับ เราอาคิน จำเราได้ไหม, หลังจากประโยคนี้ อาคิน ไม่คิดเลยว่า เขาจะตอบกลับมาและยอมคุย ตอนนี้จำได้ว่ารู้สึกตื่นเต้นและดีใจมาก เหมือนทุกอย่างเป็นสีชมพู,แต่ความสุขของเราก็อยู่ได้ไม่นาน เมื่ออาคินรู้ว่า ปิงไม่ได้คุยกับเขาเพียงแค่คนเดียว ตอนนั้นทั้งเศร้าและเสียใจ โลกมันรู้สึกหดหู่ไปหมด จนเกิดความคิดที่ว่า เราควรกลับไปเป็นแค่เงา เฝ้าดูเขาห่างๆ เหมือนเดิมดีหรือเปล่า เราไม่น่าสารภาพรักกับปิงเลย ตลอดเวลา 8 ปี ที่เฝ้าติดตามเขา อาคินรู้มาตลอดว่า ปิงเป็นผู้ชายเจ้าชู้ คบกับใครได้ไม่นาน จนคิดว่าเราคงเป็นหนึ่งของคนที่เขาคุยแก้เหงา ไม่ได้จริงจังอะไรกับเราตั้งแต่แรก,อาคิน เริ่มถอยห่างตัวเองออกมาจากความรู้สึกที่ผิดหวัง และเสียใจกับการกระทำของตัวเองลง เขาพยายามตัดใจ และกลับไปอยู่ในจุดๆเดิมที่เขาควรอยู่ แต่เมื่อวันที่เขากลับมาเป็นเงาเหมือนเดิม ปิงก็กลับทักมาหาเขา,พร้อมกับประโยคที่ว่า, รอหน่อย ใกล้แล้ว เรากำลังจะเลิกกับแฟน, ความรู้สึกมันแทบจุกในอก เกิดความคิดที่ว่า เราควรทำอย่างไรดี ควรกลับไปหาเขาอีกดีไหม ที่เขาทักเรามาเพราะเขาก็มีใจให้เรา หรือเขาแค่เหงาที่เกิดจากอารมณ์ชั่วครั้งชั่วคราวเท่านั้น,พอเราไม่ตอบ ไม่อยากคุยกับเขา เขาก็พยามยามส่งข้อความหาเราตลอด ทั้งอยากเจอ อยากอยู่ด้วย คิดถึง บางครั้งก็มีข้อความที่ชวนเราไปมีอะไรด้วย ตอนนั้นเราตกใจมาก เพราะไม่คิดว่าเขาจะชวนอะไรแบบนี้ แต่เราก็ยังคุยกับเขา พยายามหลีกเลี่ยงการนัดเจอเสมอมา เพราะเราคิดว่า เขาคงไม่ได้รักเราเหมือนเรารักเขา มันคงเป็นแค่อารมณ์เปลี่ยวของเขา ที่เพียงต้องการใครสักคนมาระบายความเหงา จะก้าวต่อไปหรือหันหลังกลับ ล้วนเจ็บปวดทั้งสองทาง,ทุกวันนั้นถ้าถามว่าเรายังรักเขาอยู่ เราคงตอบได้ว่า คงไม่ได้รักหรือรู้สึกชอบแล้ว เพราะความรักที่มี ถูกการกระทำของเขาย่ำยีจนมันไม่เหลืออะไรอีกแล้ว ชีวิตของเราต้องเดินต่อไป ยังมีคนอีกมากมายที่รอเราอยู่ สักวันเราคงได้พบเจอคนคนนั้น คนที่รักเราและเรารักเขาด้วยใจจริง",เขาจะถูกมองว่าเป็นตัวเลือกสักกี่ครั้ง ขอเพียงมีโอกาส ก็พร้อมยินดีที่จะทำทุกอย่าง ถึงแม้จะรู้ว่าสำหรับเขาเราป็นเพียงแค่ตัวปลอม ที่ไม่มีวันได้ใจของเขามา ,"ข่าว,สังคม","มุมระบาย,ความรักวัยรุ่น,ความรักของเพศที่ 3,ความรักเกย์,ข่าวโซเชียล,ข่าวทั่วไป",https://www.thairath.co.th/news/society/1343321
10044,ชี้มวยเด็ด 26/08/60,"ช่อง 3 : เรือหลวง–พญาหลวง–กุมารเงิน–ดี,เวทีสยาม อ้อมน้อย-เวทีลุมพินี วันเสาร์ที่ 26 ส.ค. (วันนี้) มีมวยให้ชมกันทั้ง 2 แห่ง ชัย ศิษย์ อ.บี้ ขอวิจารณ์ไปตามฝีมือดังนี้,กุมารเงิน จิตรเมืองนนท์ (แพ้ทีเคโอ เสือมิตร เสือสุราษฏร์ ยก 4 ที่อ้อมน้อย) มวยจังหวะเตะต่อยหมัดแทงเข่าปล้ำตีรุนแรงถ้ามาเฮี้ยน จะชนะ เบิกบาน ลูกเมืองเพชร (ชนะคะแนน แสตมป์ทอง ป.เพชรไข่แก้ว ที่อ้อมน้อย) มวยทรหดเตะต่อยหมัดแทงเข่าศอกรุนแรงชนิดสนุก 120 ป.,พญาหลวง ฟลุ๊กบะหมี่เกี๊ยว (ชนะคะแนน สิงห์สุริยา ม.รัตนบัณฑิต ที่รังสิต) มวยจังหวะเตะต่อยหมัดแทงเข่าศอกปล้ำตีรุนแรงฉลาดเก๋าเกมกว่า จะชนะ สะท้านฟ้า (ส.บุญครอง) ปุ๋ยชาลีเฟรช (ชนะคะแนน สี่มนุษย์ ส.สริญญา ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสดมีฮึดตลอดแต่กระดูกเป็นรองท้ายๆ 147 ป.,เรือหลวง นาวีอันดามัน (ชนะคะแนน ดาวไฟ ส.เสือเพชร ที่อ้อมน้อย) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดหลักเหลี่ยมดีกว่า จะชนะ ทนายเค ลูกเขาขวาง เจ.เอส.พี (ชนะคะแนน น๊อตใหม่ อ.นิตยาพร ที่อ้อมน้อย) มวยจังหวะเตะต่อยหมัดแทงเข่าปล้ำตีรุนแรงแต่ช้ากว่า 126 ป.,ทะเลเงิน ป.อ่าวทะเลบางเสร่ (ชนะคะแนน มังกรทอง วันดีเกษตร ที่ ลพน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ เพชรบูรพา นายกดอนลพบุรี (แพ้คะแนน สิงห์สยาม บ.เบสเชียงใหม่ ที่รังสิต) มวยจังหวะเตะต่อยหมัดแทงเข่าศอกรุนแรงแต่ยืดเยื้อเป็นรอง 128 ป.,ศึกมวยไทยลุมพินีทีเคโอ ช่อง 9 ถ่าย 16.00น.,ฟ้าประทาน ดาบรันสารคาม มวยจังหวะเตะต่อยหมัดแทงเข่าปล้ำตีรุนแรงกว่า จะชนะ แก่นศักดิ์ ส.เทียนโพธิ์ 112 ป.,แก่นพิทักษ์ ส.สุนทรพิทักษ์ มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ เอกไพรินทร์ ส.ศักดิ์เจริญ 112 ป.,ขุนหาญเล็ก เกียรติเจริญชัย มวยแข็งแกร่งเตะแทงเข่าปล้ำตีรุนแรงแต่จังหวะเป็นรองช้ากว่า จะแพ้ ขุนพล ศิษย์แก้วประพล 134 ป.,ยุทธการ เพชร ปตอ. มวยจังหวะฝีมือเตะต่อยหมัดแทงเข่าแม่นยำรุนแรงฉลาดแต่ปะทะยืดเยื้อจิตใจไม่มั่นคง จะแพ้ ยอดทองไท เกียรติเจริญชัย 127 ป.,ฤทธิ์มงคล ว.วังพรม มวยจังหวะเตะต่อยหมัดแทงเข่าแม่นยำรุนแรงฉลาด จะชนะ เบตง พุ่มพันธ์ม่วง 118 ป.,เฮอริเคน เคซ่ายิม มวยแข็งแกร่งเตะเข่าในปล้ำตีเหนียวแน่นแต่จังหวะเป็นรอง จะแพ้ จ้าวพายุ เพชรโกศล ชนิดสนุกอีกครั้ง 100 ป.,เกษมน้อย เอราวัณ มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่เสียดสีแรงปลายเป็นรอง จะแพ้ เพชรบางแสน สจ.เล็กเมืองนนท์ 112 ป.,แหลมสิงห์ ส.เดชะพันธ์ มวยทรหดเตะต่อยหมัดแทงเข่าปล้ำตีรุนแรงมีฮึดตลอดแต่สภาพร่างกายเป็นรอง จะแพ้ ฉัตรชัย พ.เพิ่มพูน 128 ป.,พลกฤต ต.เอี๋ยวเจริญทองภูเก็ต มวยเก่าจังหวะเตะต่อยหมัดแทงเข่าศอกปล้ำตีรุนแรงเก๋าเกมกว่า จะชนะ เพชรนิรันดร์ ดาบรันสาคาม 122 ต่อ 123 ป.,เผด็จศึก ส.ศักดิ์เจริญ จะชนะ โนบิตะ หยกขาวมวยไทยยิม (ญี่ปุ่น) 108 ป.,ชัย ศิษย์อาจารย์บี้",กุมารเงิน จิตรเมืองนนท์ (แพ้ทีเคโอ เสือมิตร เสือสุราษฏร์ ยก 4 ที่อ้อมน้อย) มวยจังหวะเตะต่อยหมัดแทงเข่าปล้ำตีรุนแรงถ้ามาเฮี้ยน จะชนะ เบิกบาน ลูกเมืองเพชร (ชนะคะแนน แสตมป์ทอง ป.เพชรไข่แก้ว ที่อ้อมน้อย) มวยทรหดเตะต่อยหมัดแทงเข่า,,"ชี้มวยเด็ด,ชัย ศิษย์อาจารย์บี้,เวทีสยาม อ้อมน้อย,เวทีลุมพินี,เรือหลวง นาวีอันดามัน",https://www.thairath.co.th/sport/boxing-mma/1049330
7129,โคเรียคิง ยุติโฆษณาขายตรง ยันสินค้าได้มาตรฐานสากล,"1 มิถุนายน 2560,เรียน ท่านสื่อมวลชน,จากประเด็นต่าง ๆ เกี่ยวกับกระทะโคเรียคิง ที่ได้รับการเผยแพร่ผ่านสื่อมวลชน รวมถึงคำสั่งจากสำนักงานคณะกรรมการคุ้มครองผู้บริโภค (สคบ.) เกี่ยวกับกระทะโคเรีย คิง ที่ผ่านมา ล่าสุด สคบ. ได้ส่งหนังสือเลขที่ นร.0312/8966 ลงวันที่ 31 พฤษภาคม 2560 แจ้งคำสั่งคณะกรรมการขายตรงและตลาดแบบตรง ที่ 1/2560 ลงวันที่ 30 พฤษภาคม 2560 เรื่องห้ามการใช้ข้อความโฆษณากระทะยี่ห้อ โคเรียคิง รุ่น Gold series และรุ่น Diamond series ของบริษัทฯ มายังบริษัทฯ โคเรียคิง (ประเทศไทย) ใคร่ขอชี้แจงข้อเท็จจริงให้กับท่านสื่อมวลชน ดังนี้,1. การห้ามบริษัทฯ ใช้ข้อความโฆษณาตามคำสั่งคณะกรรมการขายตรงและตลาดแบบตรง ที่ 1/2560 ลงวันที่ 30 พฤษภาคม 2560,บริษัทฯ ขอน้อมรับและจะปฏิบัติตามคำสั่งดังกล่าวในการโฆษณาครั้งต่อไปในทุกสื่อโฆษณา ทั้งนี้ บริษัทฯ ได้ระงับการออกอากาศภาพยนตร์โฆษณากระทะโคเรียคิงก่อนที่จะได้รับคำสั่งเป็นลายลักษณ์อักษรจาก สคบ. แล้วตั้งแต่วันที่ 17 พฤษภาคมที่ผ่านมา เพื่อแสดงถึงความจริงใจในการดำเนินธุรกิจ,2. คุณสมบัติของกระทะโคเรียคิง,บริษัทฯ ใคร่ขอยืนยันถึงมาตรฐานของกระทะโคเรียคิงว่ามีกระบวนการผลิตและมีความปลอดภัยสำหรับการใช้งานตามมาตรฐานสากล ที่ได้รับการยอมรับจากประเทศญี่ปุ่น กลุ่มประเทศยุโรป และประเทศเกาหลีใต้ ,ด้านวัสดุเคลือบ 8 ชั้น บริษัทฯ ใช้กระบวนการพ่นเคลือบ โดยใช้ Titanium Sanding Gun Technology ในขั้นตอนแรกก่อนการพ่นเคลือบเป็นชั้น ๆ รวม 8 ชั้น โดยใช้หัวพ่นเคลือบทั้งหมด 12 หัวพ่นเคลือบ และนำไปผ่านกระบวนการอบด้วยความร้อนที่อุณหภูมิมากกว่า 420 องศาเซลเซียส ซึ่งเป็นเทคนิคเฉพาะ จนชั้นเคลือบหลอมติดเป็นเนื้อเดียวกัน เพื่อความแข็งแรงของกระทะและทนความร้อนสูง ในขณะที่มีความปลอดภัยตามมาตรฐานสากล,สำหรับคุณสมบัติที่ไม่ติดกระทะมากกว่าปกติ 300% บริษัทฯ ขอชี้แจงว่า เป็นการเปรียบเทียบกระทะรุ่น Diamond Series ว่าไม่ติดกระทะมากกว่ากระทะรุ่น Gold Series 3 เท่า หรือ 300% ของโคเรีย คิง ซึ่งบริษัทฯ ได้มีคำชี้แจงในภาพยนตร์โฆษณาตั้งแต่เริ่มออกอากาศแล้ว,ทั้งนี้ บริษัทฯ ได้แนบเอกสารรับรองระบบการบริหารคุณภาพ รายงานสรุปการทดสอบผลิตภัณฑ์ ,เอกสารรับรองบริษัทผู้ขาย และเอกสารอื่น ๆ รวมจำนวน 7 ฉบับ พร้อมภาพถ่าย และคลิปแสดงขั้นตอนการผลิตกระทะโคเรียคิง จากประเทศเกาหลีใต้ ,ตามลิงก์นี้ ,https://vimeo.com/219790348, มาให้ท่านเป็นข้อมูลเพิ่มเติม,3. การตั้งราคาขาย, ,บริษัทฯ ขอน้อมรับคำสั่งของ สคบ. เกี่ยวกับเรื่องการตั้งราคาขาย และจะยุติการแสดงราคาเต็มตามมูลค่าของสินค้าในการโฆษณาต่าง ๆ ของบริษัทฯ,โคเรีย คิง (ประเทศไทย) กราบขออภัยในความไม่สบายใจจากการโฆษณาของบริษัทฯ ทั้งนี้ บริษัทฯ จะยกเลิกข้อความโฆษณาดังกล่าว ในชิ้นงานโฆษณาใหม่เร็ว ๆ นี้ ,อนึ่ง สำหรับลูกค้าที่ไม่พึงพอใจกับคุณภาพของกระทะโคเรียคิง ไม่ว่ารุ่นใด บริษัทฯ ได้ถือปฏิบัติมาตลอดในการดำเนินธุรกิจว่าบริษัทฯ จะรับผิดชอบในการดูแลลูกค้า โดยลูกค้าสามารถติดต่อบริษัทฯ โดยตรงได้ที่เบอร์โทรศัพท์ 02-126-3131,โคเรียคิง (ประเทศไทย) ขอขอบพระคุณลูกค้าทุกท่านที่ให้กำลังใจและสนับสนุนบริษัทฯ มาโดยตลอด และขอยืนยันว่าบริษัทฯ มีความมุ่งมั่นในการนำเสนอผลิตภัณฑ์ที่ดีมีคุณภาพ ส่งเสริมการมีสุขภาพที่ดีของลูกค้าจากการลดการใช้น้ำมันในการประกอบอาหาร เพื่อคุณภาพชีวิตที่ดีในระยะยาว,บริษัทฯ หวังเป็นอย่างยิ่งว่าจะได้รับความอนุเคราะห์จากท่านสื่อมวลชนในการเผยแพร่ข้อมูลนี้และขอขอบพระคุณมา ณ โอกาสนี้,ขอแสดงความนับถือ, โคเรียคิง (ประเทศไทย)",จากประเด็นต่าง ๆ เกี่ยวกับกระทะโคเรียคิง ที่ได้รับการเผยแพร่ผ่านสื่อมวลชน รวมถึงคำสั่งจากสำนักงานคณะกรรมการคุ้มครองผู้บริโภค (สคบ.) เกี่ยวกับกระทะโคเรีย คิง ที่ผ่านมา,"ข่าว,เศรษฐกิจ","โคเรียคิง,กระทะโคเรียคิง,สคบ.,ยุติโฆษณาขายตรง,การโฆษณา,ข่าวทั่วไป",https://www.thairath.co.th/news/business/964623
10573,ทัพเสื้อแดงนับพันแห่คุ้มกัน พีเพิลแชนแนล หวั่นถูกรัฐสั่งปิด,คนเสื้อแดงยกพลนับพันเฝ้าสถานีโทรทัศน์พีเพิลชาแนล ห้างอิมพีเรียลลาดพร้าว หลังมีข่าวรัฐบาลเตรียมสั่งปิดการออกอากาศ ณัฐวุฒิ ขู่จอดำเมื่อไหร่ ระดมทั่วประเทศลุยขั้นสูงสุดวานนี้ (5 เม.ย.53) เมื่อเวลาประมาณ 16.20 น.กลุ่มคนเสื้อแดงนับพันคนได้เดินทางมาชุมนุมบริเวณหน้าห้างสรรพสินค้าอิมพีเรียลลาดพร้าว ซึ่งเป็นที่ตั้งของสถานีโทรทัศน์พีเพิลชาแนล (พีทีวี) หลังจากได้ทราบกระแสข่าวว่ารัฐบาลเตรียมปิดสถานีโทรทัศน์ดังกล่าว ดังกรณีที่เคยมีการปิดสถานีโทรทัศน์ดีสเตชั่น หรือสถานีประชาธิปไตย (Democracy Station) เมื่อช่วงเดือนเมษายน 2552 โดยมีแกนนำคนเสื้อแดงจากภาคอีสานได้ขึ้นปราศรัยบนรถขยายเสียงวิจารณ์ความไม่เป็นธรรมของรัฐบาลซึ่งนำโดยนายอภิสิทธิ์ เวชชาชีวะ ที่พยายามแทรกแซงสื่อ โดยเฉพาะสถานีโทรทัศน์พีเพิลชาแนล ก่อนหน้านี้ เมื่อเวลาประมาณ 15.30 น.ที่เวทีราชประสงค์ นายณัฐวุฒิ ไสยเกื้อ แกนนำแนวร่วมประชาธิปไตยต่อต้านเผด็จการแห่งชาติ (นปช.) กล่าวกับผู้ชุมนุมว่าได้รับแจ้งจากนายทหารบางคนว่า รัฐบาลพยายามที่จะปิดสถานีโทรทัศน์พีเพิลชาแนล โดยมีการเตรียมกำลังเจ้าหน้าที่ตำรวจเพื่อเดินทางไปที่ห้างสรรพสินค้าอิมพีเรียลลาดพร้าว ขอให้ผู้ชุมนุมทุกคนที่อยู่ในเต็นท์ต่างๆ บริเวณสะพานผ่านฟ้าฯ เตรียมตัวให้พร้อมเพราะอาจต้องเดินทางไปช่วยกันสกัด และได้แจ้งให้เสื้อแดงบางกะปิและลาดพร้าวไปสังเกตการณ์ โดยให้รอดูสถานการณ์อีกครั้งผู้สื่อข่าวรายงานว่า จากการพูดคุยกับกลุ่มคนเสื้อแดงที่มาชุมนุมพบว่า ส่วนใหญ่เป็นผู้ชุมนุมที่เดินทางกลับมาจากการชุมนุมบริเวณสำนักงานคณะกรรมการการเลือกตั้ง (กกต.) ศูนย์ราชการ ถนนแจ้งวัฒนะ เพื่อเร่งรัดกรณีการพิจารณาคดีเงินบริจาค 258 ล้านบาท ของพรรคประชาธิปัตย์ หลังได้รับคำตอบว่า กกต.จะเร่งสรุปและส่งสำนวนให้ศาลรัฐธรรมนูญภายในวันที่ 20 เม.ย.นี้ และทราบว่าจะมีการส่งกำลังเจ้าหน้าที่มาปิดสถานีโทรทัศน์จึงเร่งเดินทางมาเพื่อขัดขวาง นอกจากนี้ยังมีผู้ชุมนุมบางส่วนที่เดินทางมาจากบริเวณราชประสงค์มาร่วมชุมนุมด้วยสำหรับห้างสรรพสินค้าอิมพีเรียลลาดพร้าวและร้านค้าที่ตั้งอยู่บริเวณหน้าห้างยังคงเปิดให้บริการตามปกติ โดยกลุ่มผู้ชุมนุมบางส่วนได้เดินทางเข้าไปจับจ่ายซื้อของในห้าง และส่วนหนึ่งได้ขึ้นไปบนชั้น 5 ของห้างฯ ซึ่งที่ตั้งของสถานีโทรทัศน์พีเพิลชาแนล เพื่อเข้าไปชมการถ่ายทอดการชุมนุมที่บริเวณแยกราชประสงค์ นอกจากนี้มีส่วนหนึ่งที่ขึ้นไปบนชั้น 6 ซึ่งมีการตั้งโต๊ะรับสมัครสมาชิกแนวร่วมประชาธิปไตยต่อต้านเผด็จการแห่งชาติ (นปช.) ขณะที่การจราจรบริเวณถนนลาดพร้าวขาออกมุ่งหน้าแยกบางกะปิค่อนข้างติดขัด ส่วนลาดพร้าวขาเข้ารถยังคงเคลื่อนตัวได้อย่างต่อเนื่องสอบถามเจ้าหน้าที่ระดับหัวหน้าแผนกคนหนึ่งของสถานีโทรทัศน์พีเพิลชาแนลได้ข้อมูลว่า การถ่ายทอดสัญญาณการชุมนุมไม่ได้ผ่านสถานี แต่เป็นการถ่ายทอดโดยตรงจากที่ชุมนุม เพราะตั้งแต่ก่อนที่จะเริ่มการชุมนุมเมื่อวันที่ 11 มี.ค.ที่ผ่าน มาทางสถานีได้ให้ทางผู้จัดการถ่ายทอดการชุมนุมเช่าช่องสัญญาณดาวเทียมไป และทางผู้เช่ามีทีมงานที่จะดำเนินการถ่ายทอดสัญญาณและผลิตรายการเองทั้งหมดโดยไม่ต้องผ่านสถานีฯ ซึ่งจะสังเกตได้ว่าที่หน้าจอเวลาถ่ายทอดจะไม่มีโลโก้ของพีเพิลชาแนลอยู่เลย นอกจากนั้นเจ้าหน้าที่ที่ทำงานอยู่ในสำนักงานขณะนี้มีเพียงฝ่ายธุรการ และสำนักงานทั่วไป ส่วนฝ่ายข่าวก็มีการลงพื้นที่ไปสังเกตการณ์และเก็บข้อมูลการชุมนุมเพื่อนำไปเป็นเนื้อหาในการนำเสนอหลังจากนี้ แต่ขณะนี้ไม่มีการผลิตรายการออกอากาศเจ้าหน้าที่คนดังกล่าวแสดงความเห็นต่อมาว่า ผู้ชุมนุมหรือแกนนำส่วนใหญ่อาจไม่รู้เรื่องนี้เพราะค่อนข้างเป็นเรื่องเชิงเทคนิคจึงมีความคิดว่าจะต้องเข้ามาป้องกันที่สถานีนี้ ซึ่งก็ถือว่าเป็นสิ่งที่ดี และแม้ว่าวันนี้จะมีคนเข้ามาเยอะเป็นพิเศษแต่ก็ไม่เป็นปัญหาเพราะปกติก็จะมีคนมาที่นี่อยู่แล้ว ซึ่งทางสถานีฯ ก็พยายามดูแลเท่าที่ทำได้ เช่นการจัดอาหาร น้ำดื่ม และการตั้งจอโทรทัศน์ให้คนที่มาได้ติดตามความคืบหน้าในการชุมนุม ส่วนทางห้างฯ ก็ไม่มีปัญหา เพราะที่ผ่านมาก็มีการรับผู้ชุมนุมจำนวนมากอยู่หลายครั้งผู้ชุมนุมปักหลักอยู่ที่บริเวณหน้าห้างสรรพสินค้าอิมพีเรียลลาดพร้าวจนกระทั้งเวลาประมาณ 18.30 น.เมื่อพบว่าสถานการณ์ยังคงเป็นปกติ โดยไม่มีสัญญาณของการเข้าเพื่อดำเนินการปิดสถานนี้ของเจ้าหน้าที่รัฐ กลุ่มผู้ชุมนุมจึงได้แยกย้ายกันไปร่วมชุมนุมยังบริเวณแยกราชประสงค์และที่ชุมนุมสะพานผ่านฟ้าเมื่อเวลา 17 .50 น.นายณัฐวุฒิ กล่าวว่า ได้รับแจ้งว่ารัฐบาลพยายามที่จะปิดการถ่ายทอดสดของพีเพิลชาแนลโดยการตัดสัญญาณจากดาวเทียมไทยคม ซึ่งหากรัฐบาลตัดสัญญาณนั้น ต้องปิดการถ่ายทอดของช่องเอเอสทีวีด้วย พร้อมขู่ด้วยว่าถ้าเมื่อไหร่รัฐบาลปิดเพียงชองเดียว ทางเสื้อแดงจะขอแลกหมัดกับรัฐบาลทันที โดยยกระดับการต่อสู้ขั้นสูงสุดเพื่อต่อสู้กับรัฐบาลชุดนี้ ขอถามว่า นายอภิสิทธิ์มีปัญญาที่จะตัดสัญญาณการถ่ายทอดสดของเราหรือไม่ และขอแจ้งว่าถ้าพีเพิลชาแนลจอดำเมื่อไหร่ ขอให้พี่น้องทั่วประเทศเตรียมเคลื่อนย้ายมาร่วมชุมนุมครั้งใหญ่ นายณัฐวุฒิกล่าวทั้งนี้ สถานีโทรทัศน์ดีสเตชั่น หรือสถานีประชาธิปไตย (Democracy Station) เริ่มออกอากาศผ่านระบบดาวเทียม เมื่อวันที่ 19 ม.ค.52 เพื่อเผยแพร่ข้อมูลข่าวสารเกี่ยวกับการเมืองการปกครองในประเทศไทย และเมื่อวันที่ 13 เม.ย.52 รัฐบาลได้ใช้อำนาจตามประกาศสถานการณ์ฉุกเฉิน ในเขตกรุงเทพมหานครและปริมณฑลบางจังหวัด ทำการตัดสัญญาณแพร่ภาพออกอากาศของสถานีฯ และปิดกั้นการเข้าถึงเว็บไซต์สถานีฯ ด้วย ทั้งนี้ สถานีฯ ได้กลับมาดำเนินการทดลองออกอากาศผ่านดาวเทียมจากต่างประเทศ ในระบบซี-แบนด์ และผ่านเว็บไซต์ โดยใช้ชื่อใหม่ว่า สถานีประชาชน (People Channel) ตั้งแต่วันอังคารที่ 19 พ.ค.52 ,คนเสื้อแดงยกพลนับพันเฝ้าสถานีโทรทัศน์พีเพิลชาแนล ห้างอิมพีเรียลลาดพร้าว หลังมีข่าวรัฐบาลเตรียมสั่งปิดการออกอากาศ ณัฐวุฒิ ขู่จอดำเมื่อไหร่ ระดมทั่วประเทศลุยขั้นสูงสุด วานนี้ (5 เม.ย.53),การเมือง,"การชุมนุม,คนเสื้อแดง,ปิดสื่อ,สถานีโทรทัศน์ดีสเตชั่น,สถานีโทรทัศน์พีเพิลชาแนล",https://prachatai.com/journal/2010/04/28752
3860,สิริพรรณ นกสวน: ทำความเข้าใจภาพรวมผลการเลือกตั้ง 2 ก.พ.,ทำความเข้าใจภาพรวมผลการเลือกตั้ง 2 ก.พ. 2557 (ปรับโดยใช้ข้อมูลที่เป็นทางการของ กกต)1. เนื่องจากกลุ่มใหญ่ที่สุดคือผู้ไม่มาใช้สิทธิ ซึ่งสูงถึง 52.28% เมื่อรวมกับไม่ประสงค์ลงคะแนน 16.69+บัตรเสีย 11.97 จึงทำให้คะแนนที่ลงให้ผู้สมัครและพรรคต่าง ๆ เหลือเพียงประมาณ 14 ล้านเสียง การเลือกตั้ง ปี 2554 เพื่อไทยพรรคเดียวได้ไป 15.7 ล้าน ดังนั้น อย่างไรเสีย ครั้งนี้คะแนนเพื่อไทยก็ลดลงอย่างแน่นอน ถ้าจะให้ชัดเจนว่าลดลงแต่ไหน ต้องรอดูคะแนนระบบบัญชีรายชื่อ---คำถามสำคัญคือ ผู้ไม่มาลงคะแนนเหล่านี้เป็นคนกลุ่มไหน สนับสนุนใคร คำตอบเบื้องต้นคือ เราไม่สามารถระบุได้อย่างชัดเจน การเลือกตั้งปี 2554 มีผู้ใช้สิทธิ 75.03% ทำให้หลายท่านสรุปว่า มีคนประมาณ 25% ที่ปกติก็ไม่ออกมาเลือกตั้งอยู่แล้ว แต่ 75% เป็นค่าการใช้สิทธิสูงที่สุด ในที่นี้จึงขอใช้ค่าเฉลี่ยการเลือกตั้งปี 44 48 49 50 และ 53 = 71.36% ซึ่งหมายความว่ามีผู้มีสิทธิประมาณ 28.6% ที่มีแนวโน้มไม่ออกมาใช้สิทธิไม่ว่ากรณีใด ๆ---จึงเหลือประมาณ 23.68% ที่อาจจะกล่าวได้ว่า ไม่ออกมาเลือกตั้งเพราะมีเหตุจูงใจทางการเมือง ใน 23.68% นี้ น่าจะแบ่งออกได้เป็น 3 กลุ่ม คือa) สนับสนุนแนวทาง กปปส. และตอบรับการรณรงค์เรื่องไม่ออกมาเลือกตั้ง (ถ้ารวมภาคใต้ที่ยังเปิดหน่วยเลือกตั้งไม่ได้ คนกลุ่มนี้น่าจะมีสัดส่วนสูงขึ้น)b) ไม่ได้เห็นด้วยกับ กปปส. แต่มีเหตุผลทางการเมืองอื่น ๆ เช่น กังวลเรื่องความปลอดภัย ได้รับข้อมูลว่าการเลือกตั้งอาจเป็นโมฆะ ประชุมสภาไม่ได้ หรือ เห็นว่าการเลือกตั้งครั้งนี้ไม่ช่วยยุติปัญหา จึงตัดสินใจไม่ออกมาc) ออกมาแล้วแต่ใช้สิทธิไม่ได้ (ไม่แน่ใจนักว่าตัวเลขที่มี ได้ปรับจำนวนคนกลุ่มหลังนี้อย่างไร หรือไม่)***สรุป ผู้มาใช้สิทธิ 47.72 กับผู้ที่ไม่มาลงคะแนน 23.68% (อ้างอิงจากตัวเลขด้านบน) ทำให้สรุปได้ว่า กลุ่มคนที่เห็นว่าการเลือกตั้งมีความสำคัญจึงมากกว่ากลุ่มอื่น ๆ2.จากจำนวนผู้มาใช้สิทธิ 46.79% แบ่งเป็นไม่ประสงค์ลงคะแนน 16.69%+บัตรเสีย 11.97% แม้รวมกันแล้วเท่ากับ 28.66% ก็ยังน้อยกว่าการเลือกตั้งปี 2549 ที่ ปชป ชาติไทย และมหาชนร่วมกันบอยคอตการเลือกตั้ง และการกา vote no มีความหมายชัดเจนว่าไม่เอาคุณทักษิณ ในครั้งนั้น บัตรไม่ประสงค์ลงคะแนนมากถึง 31%-- มีความสับสนในความหมายของการกา vote no ในครั้งนี้ แต่หลัก ๆ แล้ว คนที่ กา vote no น่าจะหมายถึงคนที่เห็นว่ากติกาการเลือกตั้งและการเคารพวิถีทางประชาธิปไตยเป็นสิ่งสำคัญ ในกลุ่มนี้บางส่วนอาจเห็นด้วยกับ กปปส ในบางประเด็นและไม่ชอบเพื่อไทย แต่คิดว่าการใช้สิทธิเลือกตั้งเป็นสัญญลักษณ์ที่สำคัญและต้องการรักษากติกาไว้ บางส่วนอาจเคยชอบเพื่อไทย แต่ vote no เพื่อลงโทษ (บางส่วนไปเลือกพรรคเล็ก)--vote no สูงที่สุด ที่ระนอง 40.58% และ สมุทรสงคราม 40.34% สองพื้นที่ที่แข็งแกร่งของพรรค ปชป. คุณวิรัช ร่มเย็น และคุณรังสิมา รอดรัศมี และ ตามลำดับ)---ที่โดดเด่นมากคือบัตรเสีย 11.97% สูงเป็นประวัติการณ์ ข้อเปรียบเทียบคือ เมื่อการเลือกตั้งปี 2554 ที่มีการรณรงค์ของพันธมิตรให้ vote no แต่ในครั้งนั้น vote no กลับน้อยกว่าบัตรเสียค่อนข้างชัด (4.9:2.7% ในระบบ PR และ 5.8:4.03% ในระบบเขต) บัตรเสียจำนวนมากในครั้งนี้และครั้งที่แล้วจึงตีความได้ว่า ส่วนใหญ่น่าจะเป็นการจงใจทำบัตรเสีย ไม่ใช่เป็นไปตามความเชื่อเดิมว่ากาไม่เป็นหรือไม่รู้เรื่องอีกต่อไป และแน่นอนว่าคนกลุ่มนี้ต้องนับรวมว่าเป็นกลุ่มที่เห็นว่าการเลือกตั้งมีความจำเป็นอยู่ แต่ไม่ชอบผู้สมัครหรือพรรคใด3. ความแตกต่างระหว่างภาค: ภาคที่อัตราการใช้สิทธิโดยรวมสูง บัตรเสียและไม่ประสงค์ลงคะแนนน้อยคือภาคตะวันออกเฉียงเหนือ ส่วนภาคเหนือมีอัตราผู้ออกไปใช้สิทธิสูงสุด เชียงใหม่ และลำพูน อยู่ในสองอันดับแรก ทุกภาคเมื่อรวมคะแนนบัตรเสีย กับ vote no จะได้ 30% ปลายๆ ใกล้เคียงกับปี 2549 แต่เมื่อรวมกับภาคตะวันออกเฉียงเหนือที่รวมกันได้ 18.97% ทำให้ทั้งประเทศลดลงเหลือรวมกัน 28.62%---ข้อสังเกตa) ภาคกลางซึ่งมีจำนวนผู้ใช้สิทธิต่ำโดยรวม จังหวัดที่มีผู้ใช้สิทธิเกิน 50% เป็นจังหวัดที่นักการเมืองลายครามเหนียวแน่นในพื้นที่ เช่น สุพรรณ อ่างทอง อยุธยาb) ภาคเหนือและใต้ จำนวนผู้ไม่ไปใช้สิทธิ ใกล้เคียงกับจำนวนคะแนนพรรค ปชป ที่ได้ในการเลือกตั้งปี 54 ที่เป็นไปในทิศทางตรงข้ามกัน กล่าวคือภาคเหนือมาใช้สิทธิครั้งนี้มากที่สุด ภาคใต้ใช้สิทธิน้อยที่สุด4. ถึงแม้เพื่อไทยจะได้คะแนนโหวตลดลง แต่ที่นั่งในสภาจะสูงขึ้น เพราะในระบบเลือกตั้งแบบ 1 เขต 1 คน เพื่อไทยก็จะสามารถชนะพรรคขนาดกลางและเล็กได้ในพื้นที่ส่วนใหญ่ของประเทศ จะเห็นว่าพรรคเล็กจำนวนมากไม่ได้ส่งผู้สมัครในระบบเขต ยิ่งไปกว่านั้นในระบบบัญชีรายชื่อ พรรคเพื่อไทยจะได้ที่นั่งจำนวนมาก เพราะคะแนนบัตรเสียและไม่ประสงค์ลงคะแนนจะถูกตัดทิ้งไป เอาเพียงคะแนนที่แต่ละพรรคได้รับมารวมกัน แล้วหารด้วย 125 เป็นโควตาที่จัดสรรให้แต่ละพรรค***ดังนั้น แม้เพื่อไทยจะถูกลงโทษโดยคะแนน แต่ในเชิงผลเลือกตั้งเพื่อไทยจะชนะขาด เพราะไม่มีพรรค ปชป ลงแข่งขันเป็นทางเลือก ซึ่งเป็นเรื่องที่น่าเสียดายอย่างมาก,ทำความเข้าใจภาพรวมผลการเลือกตั้ง 2 ก.พ. 2557 (ปรับโดยใช้ข้อมูลที่เป็นทางการของ กกต) 1.,การเมือง,"สิริพรรณ นกสวน,เลือกตั้ง,เลือกตั้งทั่วไป 2557",https://prachatai.com/journal/2014/02/51686
8432,ไม่ได้เห็นกันบ่อยๆ ปรากฏการณ์ หมวกเมฆสีรุ้ง เกิดเหนือฟ้ากรุงเทพฯ,รู้จักหมวกเมฆสีรุ้งปรากฏการณ์ทางธรรมชาติที่ไม่ได้เห็นกันบ่อยๆ สวยงามสดใส ล่าสุดเกิดขึ้นเหนือฟ้ากรุงเทพฯแฟนเพจ NARIT สถาบันวิจัยดาราศาสตร์แห่งชาติ โพสต์ภาพและข้อความจาก ดร.มติพล ตั้งมติธรรม ผู้เชี่ยวชาญดาราศาสตร์ สถาบันวิจัยดาราศาสตร์แห่งชาติ ที่ให้ความรู้เกี่ยวกับปรากฏการณ์ หมวกเมฆสีรุ้ง เมื่อเย็นวันที่ 2 มิถุนายน 2563 ว่า หากใครที่อยู่แถว กทม. และได้มีโอกาสแหงนหน้ามองขึ้นไปบนฟ้า อาจจะพบปรากฏการณ์เมฆหลากสีดังภาพเหล่านี้ปรากฏการณ์ที่เห็นนี้ เป็นปรากฏการณ์ทางอุตุนิยมวิทยาที่เกิดขึ้นได้ แม้จะไม่บ่อยนัก เกิดขึ้นจากปรากฏการณ์ที่เรียกว่า Iridescent Pileus Cloud มาจากภาษาละติน แปลว่า หมวก เมฆหมวกเหล่านี้มักจะเกิดขึ้นเมื่อมีอากาศยกตัวขึ้นในแนวดิ่ง เช่น บนยอดเขา หรืออย่างในกรณีนี้ก็เกิดขึ้นจากเมฆ Cumulonimbus ลอยตัวขึ้น เมื่อมีกระแสอากาศลอยตัวขึ้นในแนวดิ่ง ชั้นอากาศที่มีความชื้นเบื้องบนจึงถูกยกตัวขึ้น และควบแน่นเป็นหยดน้ำ เกิดขึ้นเป็นเมฆที่ดูเหมือนจะ สวม อยู่บนเมฆอีกทีหนึ่งเราสามารถยืนยันได้ว่าเมฆหมวกเหล่านี้อยู่สูงกว่าเมฆเบื้องล่างจากการที่เงาของเมฆเบื้องล่างทอดขึ้นไปบนเมฆหมวกเหล่านี้ส่วนปรากฏการณ์ที่เกิดเป็นสีรุ้งนั้น เรียกว่า Iridescent Cloud หรือ Cloud Iridescence ซึ่งเป็นปรากฏการณ์ทางแสงที่เกิดขึ้นในชั้นบรรยากาศ คล้ายกับรุ้งกินน้ำหรือดวงอาทิตย์ทรงกลด แต่ในขณะที่รุ้งกินน้ำนั้นมีรูปแบบสีที่ตายตัวชัดเจน และทำมุมคงที่กับดวงอาทิตย์ เมฆสีรุ้งนี้นั้นซับซ้อนกว่ามากรุ้งกินน้ำนั้นเกิดขึ้นจากการสะท้อนและหักเหของแสง เมื่อหยดน้ำหรือผลึกน้ำแข็งในอากาศ ทำหน้าที่คล้ายกับปริซึมขนาดเล็กจำนวนมากที่คอยสะท้อนอยู่ สีของแสงที่จะสามารถสังเกตเห็นได้จึงขึ้นอยู่กับดัชนีหักเหของน้ำ รูปทรงเรขาคณิตของหยดน้ำ (ทรงกลม) หรือผลึกน้ำแข็ง และมุมตกกระทบของแสงอาทิตย์กับมุมมองของผู้สังเกตแต่ปรากฏการณ์เมฆสีรุ้งนั้น เกิดขึ้นจากการคุณสมบัติแทรกสอดของแสง โดยจะเกิดขึ้นได้เมื่อหยดน้ำหรือผลึกน้ำแข็งมีขนาดที่เล็กมากๆ มีขนาดที่ค่อนข้างใกล้เคียงกันสม่ำเสมอ และอยู่เป็นแนวบางๆ ไม่หนาจนเกินไปในบางครั้งปรากฏการณ์ที่ทำให้เกิด Pileus Cloud นั้นก็สร้างสภาพแวดล้อมที่พอเหมาะที่จะเกิดเงื่อนไขเหล่านี้ได้ แสงที่เราเห็นนั้นจึงเกิดขึ้นจากการที่หยดน้ำขนาดจิ๋วเป็นจำนวนมาก มีระยะห่างกันพอดีให้แสงสีใดสีหนึ่งของแสงอาทิตย์เกิดการแทรกสอดกันเสียจนมีเพียงสีเดียวที่สามารถส่องมาทิศทางเราได้ ในขณะที่แสงที่มีความยาวคลื่นต่างไปเล็กน้อยจะไปปรากฏที่มุมที่ต่างกันออกไป จึงสร้างภาพปรากฏคล้ายกับสีรุ้ง เช่นเดียวกับที่เห็นบนเปลือกหอยมุก คราบน้ำมันบนผิวน้ำ หรือฟองสบู่ภาพที่เห็นทั้งหมดนี้เป็นภาพที่ถ่ายเอาไว้โดยกล้องถ่ายภาพด้วยตัวผมเอง ไม่ได้มีการตัดต่อใดๆ ทั้งสิ้น หลายๆ ภาพลองซูมให้เห็นรายละเอียดใกล้ๆ ซึ่งพอซูมดูแล้วภาพที่เห็นก็แปลกตาและดู surreal ดีราวกับเป็นภาพ abstract art อะไรสักอย่างที่ธรรมชาติเป็นผู้สร้างสรรค์NARIT สถาบันวิจัยดาราศาสตร์แห่งชาติดร. มติพล ตั้งมติธรรม,รู้จัก หมวกเมฆสีรุ้ง ปรากฏการณ์ทางธรรมชาติที่ไม่ได้เห็นกันบ่อยๆ สวยงามสดใส ล่าสุดเกิดขึ้นเหนือฟ้ากรุงเทพฯ,"ข่าว,สังคม","หมวกเมฆสีรุ้ง,เมฆสีรุ้ง,ปรากฏการณ์ธรรมชาติ,สถาบันวิจัยดาราศาสตร์แห่งชาติ,NARIT,ข่าวโซเชียล,ให้ความรู้,ข่าวทั่วไป",https://www.thairath.co.th/news/society/1860283
3534,ใช้ กูเกิลตามหาพ่อที่พลัดพราก 15 ปี,วันนี้ (2 พ.ค.2560) กองกำกับการสวัสดิ ภาพเด็กและสตรี กองบัญชาการตำรวจ นครบาล ร่วมกับเจ้าหน้าที่มูลนิธิกระจกเงา เจ้าหน้าที่ตำรวจสถาบันนิติเวชวิทยา โรงพยาบาลตำรวจ แถลงข่าวพาคนหายที่หายออกจากบ้านไปนานกว่า 15 ปีกลับคืนสู่ครอบครัวพ.ต.ท.ปฏิศาสตร์ ศรีมณฑา กองกำกับการสวัสดิภาพเด็กและสตรี กล่าวว่า มูลนิธิกระจกเงา ได้ประสานตำรวจว่ามีชายอายุประมาณ 25 ปี ประสงค์ตามหาครอบครัวที่แท้จริง เนื่องจากหนีออกจากบ้านตั้งแต่เด็ก และมีข้อมูลที่จดจำได้เพียงบางส่วนเกี่ยวกับชุมชนที่เคยอาศัยอยู่ จึงร่วมกับเจ้าหน้าที่มูลนิธิกระจกเงา ลงพื้นที่ชุมชนย่านตลาดศรีเขมา เขตบางซื่อ กรุงเทพมหานคร ตระเวนเดินเท้าหาข่าวในชุมชนกระทั่งพบเบาะแสญาติของชายคนดังกล่าว จนสามารถติดตามหาบิดาจนพบนายเอกลักษณ์ หลุ่มชมแข หัวหน้าศูนย์ข้อมูลคนหาย มูลนิธิกระจกเงา กล่าวว่า ช่วงต้นเดือนเมษายนที่ผ่านมา มีคนแจ้งเข้ามาผ่านกล่องข้อความในเฟซบุ๊คแฟนเพจ ศูนย์ข้อมูลคนหาย มูลนิธิกระจกเงา ว่าต้องการตามหาครอบครัวของตน เนื่องจากตนหนีออกจากบ้านมาตั้งแต่เด็ก จำชื่อนามสกุลจริงของตัวเองและคนในครอบครัวไม่ได้ จำได้เพียงชื่อเล่นของตนเองว่าอั้ม มีพ่อชื่อบุญธรรม และแม่ชื่อแมว บ้านอยู่ชุมชนริมทางรถไฟไม่ทราบชื่อ มีคลองหรือแม่น้ำใกล้ๆ และมีตลาดอยู่หลังชุมชนหลังได้รับข้อมูล จึงได้ลงพื้นที่ไปพูดคุยรายละเอียดกับนายอั้ม ที่จังหวัดประจวบคีรีขันธ์ เนื่องจากนายอั้มทำงานรับจ้างอยู่ที่นั่น หลังจากปะติดปะต่อข้อมูลที่ได้มา จึงประสานงานไปยังตำรวจกองบังคับการตำรวจรถไฟ เพื่อให้ช่วยวิเคราะห์สภาพชุมชนริมทางรถไฟ กระทั่งช่วงหลังสงกรานต์ ที่ผ่านมาเจ้าหน้าที่มูลนิธิกระจกเงา ได้ลงพื้นที่ร่วมกับเจ้าหน้าที่ตำรวจรถไฟ บริเวณชุมชนยมราช แต่ไม่มีใครรู้จักนายอั้มและครอบครัว จึงได้ประกาศข้อมูลประชาสัมพันธ์ผ่านเฟซบุ๊คแฟนเพจอีกรอบกระทั่งมีพลเมืองดี แจ้งเบาะแสว่า จากข้อมูลน่าจะเป็นชุมชนริมทางรถไฟย่านตลาดศรีเขมา เขตบางซื่อ จึงได้ประสานงานมายังตำรวจกองกำกับการสวัสดิภาพเด็กและสตรี (กกดส) ซึ่งมีความเชี่ยวชาญในพื้นที่กรุงเทพมหานคร กระทั่งติดตามจนพบครอบครัวนายอั้มในที่สุดด้านนายเอกลักษณ์ บอกว่า ปัจจุบันมีครอบครัวเด็กหายอีกหลายครอบครัวที่บุตรหลานหายออกจากบ้านนานนับสิบปี ตนเองหวังว่าเด็กเหล่านั้นจะปลอดภัยและเติบโตมาจนมีโอกาสที่จะหาทางติดต่อกลับมาหาครอบครัว นี่เป็นตัวอย่างและแรงบันดาลใจสำคัญที่ครอบครัวที่บุตรหลานสูญหายยังมีความหวังในการได้ลูกกลับคืนมาสู่ครอบครัวด้านนายอั้ม กล่าวว่า หนีออกจากบ้านมาตั้งแต่เด็ก จำความไม่ได้มากนัก มีเพื่อนชักชวนให้นั่งรถเมล์เล่น จึงออกมากับเพื่อนแล้วใช้ชีวิตขอทานอยู่ที่สนามหลวง และตรอกข้าวสาร กระทั่งเริ่มโตขอทานไม่ได้ จึงอาศัยเก็บของเก่าขายและอาศัยข้าววัดกิน โดยเมื่อ 4 ปีที่แล้ว นั่งรถไฟฟรีไปลงที่หัวหินและเริ่มทำงานรับจ้างรายวัน จนเห็นเพื่อนที่ทำงานกลับบ้านไปหาครอบ ครัว ตนจึงเริ่มคิดถึงครอบครัวและอยากตามหา เพื่อกลับไปอยู่กับครอบครัวนายอั้มเล่าว่า เนื่องจากตนไม่ได้เรียนหนังสือ จึงอ่านไม่ออก เขียนไม่ได้ อาศัยว่าตอนออกมาเร่ร่อนได้เล่นเกมส์ออนไลน์ จึงใช้คอมพิวเตอร์เป็น ตนเริ่มตามหาครอบครัวจากการใช้โปรแกรม Google โดยพูดใส่โปรแกรมด้วยเสียงให้แปลเป็นตัวอักษรเพื่อค้นหา โดยตนพูดชื่อตัวเองและคำว่า เด็กหาย เพื่อหวังว่าจะพบประกาศตามหาตัวเองในอินเตอร์เน็ต ปรากฏว่า Google แสดงผลหน้า เฟซบุ๊คแฟนเพจ ศูนย์ข้อมูลคนหาย มูลนิธิกระจกเงา ขึ้นมา ตนเห็นว่า เพจนี้มีคนติดตามมากกว่า สี่แสนคน คิดว่าน่าเชื่อถือ จึงส่งข้อความมายังเพจโดยการพูดใส่ goolge และคัดลอกตัวอักษรที่โปรแกรมแปลเป็นอักษร จึงสื่อสารกับเจ้าหน้าที่มูลนิธิกระจกเงาจนเข้าใจนายอั้มกล่าวว่า หลังจากเจ้าหน้าที่มูลนิธิกระจกเงา โทรไปหาตนว่า ตามหาครอบครัวของตนพบแล้วนั้น ตนตื่นเต้นดีใจมาก รีบไปขอลางานเพื่อขึ้นมากรุงเทพฯ ตนดีใจที่ได้พบพ่ออีกครั้ง และขอโทษสำหรับการหนีออกจากบ้านในวัยเด็ก ทั้งนี้ ขอขอบคุณประชาชนทุกท่านที่ช่วยกันแชร์ข้อมูลของตน เจ้าหน้าที่ตำรวจ และเจ้าหน้าที่มูลนิธิกระจกเงา ที่ทำให้ตนได้พบกับครอบครัวอีกครั้งด้านนายบุญธรรม พลายลมูน อายุ 54 ปี กล่าวว่า สิบห้าปีก่อนบุตรชายของตนหายออกจากบ้านไป พยายามติดตามหาแต่ไม่พบตัว ประกอบกับตอนนั้นตนมีอาชีพขับรถประจำทางเลี้ยงครอบครัว จึงตามหาเท่าที่พอทำได้ ทุกวันนี้ป่วยเป็นเบาหวานและขาแขนอ่อนแรง ดีใจมากที่ลูกยังมีชีวิตอยู่ และพร้อมรับลูกกลับมาอยู่ด้วยกันในครอบครัว และขอขอบคุณทุกท่านที่ช่วยกันพาลูกชายของตนกลับมาหาตนอีกครั้งด้าน พ.ต.อ. วาที อัศวุต หัวหน้ากลุ่มงานตรวจเลือดชีวเคมีและเขม่าดินปืน สถาบันนิติเวชวิทยา สถาบันนิติเวชวิทยา กล่าวว่า สถาบันนิติเวชวิทยา ได้รับการส่งตัวอย่างสารพันธุกรรมของนายอั้มและนายบุญธรรม จากมูลนิธิกระจกเงา ตรวจเปรียบเทียบแล้ว ตรงกัน จึงมีความสัมพันธ์ทางสายเลือด,มูลนิธิกระจกเงา ร่วมกับตำรวจสวัสดิภาพเด็กลงพื้นที่ติดตามเบาะแส จนพบพ่อของคนหายออกจากบ้านนาน 15 ปี,สังคม,"ThaiPBSnews,ข่าวไทยพีบีเอส,ไทยพีบีเอส,มูลนิธิกระจกเงา",https://news.thaipbs.or.th/content/262116
10034,ระดมทีมรับมือ ฝนจ่อถล่มกรุง,"จากเหตุการณ์ฝนถล่มเมืองกรุงจนถนนหลายสายจมอยู่ใต้บาดาล สร้างความโกลาหลต่อคนเมืองหลวง เมื่อค่ำวันศุกร์ที่ 7 มิ.ย.ที่ผ่านมา ขณะเดียวกัน กรม อุตุนิยมวิทยาพยากรณ์ลักษณะอากาศประเทศไทยในช่วงระหว่างวันที่ 9-12 มิ.ย. จะมีมรสุมตะวันตกเฉียงใต้ที่พัดปกคลุมทะเลอันดามันและประเทศไทยมีกำลังแรงขึ้น จะทำให้ประเทศไทยมีฝนตกเพิ่มมากขึ้น กับมีฝนตกหนักโดยกรุงเทพมหานครและ ปริมณฑล,ความคืบหน้าในการรับมือฝนจากหน่วยงานรัฐ เมื่อบ่ายวันที่ 10 มิ.ย. พล.ท.วีรชน สุคนธปฏิภาค รองโฆษกประจำสำนักนายกรัฐมนตรี เผยว่า พล.อ.ประยุทธ์ จันทร์โอชา นายกรัฐมนตรี สั่งการให้กระทรวงมหาดไทยบูรณาการทุกหน่วยงานที่เกี่ยวข้องเร่งแก้ไขปัญหาน้ำท่วม และการจราจรติดขัดในช่วงที่ฝนตกหนักโดยเฉพาะในพื้นที่ กทม. และให้ขยายผลไปยังจังหวัดต่างๆที่เสี่ยงเกิดปัญหา ทั้งเรื่องการระบายน้ำ ระบบไฟฟ้า เครื่องสูบน้ำ รถเสีย เสาไฟฟ้า แผงป้ายโฆษณาล้ม และอื่นๆ เพื่อบรรเทาความเดือดร้อนให้ได้รับผลกระทบน้อยที่สุด โดยนายกรัฐมนตรีกำชับว่า ปัญหาน้ำท่วมและรถติดเป็นเรื่องที่ซับซ้อนเกี่ยวข้องกับหลายฝ่าย ให้บูรณาการทั้งเจ้าหน้าที่พลเรือน ตำรวจ ทหาร จิตอาสา และสถาบันอาชีวศึกษา ช่วยกันปฏิบัติหน้าที่ให้เกิดประสิทธิภาพสูงสุด พร้อมทั้งขอความร่วมมือภาคเอกชนและประชาชนที่เป็นเจ้าของพื้นที่ที่เป็นเส้นทางระบายน้ำ พิจารณาหารือกับเจ้าหน้าที่เพื่อแก้ปัญหาอย่างยั่งยืน,ขณะที่ พล.ท.คงชีพ ตันตระวาณิชย์ โฆษก กระทรวงกลาโหม กล่าวว่า พล.อ.ประวิตร วงษ์สุวรรณ รองนายกรัฐมนตรี และ รมว.กลาโหม สั่งการให้ฝ่ายปกครอง ทหารและตำรวจ ประสานการทำงานอย่างใกล้ชิด รับมือกับอุทกภัย น้ำหลาก ดินโคลนถล่ม และน้ำท่วมขังในเมืองใหญ่ทั่วประเทศ ให้ปรับแผนเตรียมความพร้อม ป้องกันแก้ปัญหาให้ครอบคลุมในพื้นที่เสี่ยง เร่งช่วยเหลือประชาชนให้ทันสถานการณ์ เพื่อลดความเสียหายในชีวิต ทรัพย์สินของประชาชนในพื้นที่ ขอให้ประสานสาธารณสุขพื้นที่ ร่วมระวังป้องกันโรคระบาด และควบคุมโรคไข้เลือดออกที่กำลังระบาด ขอให้ฝ่ายปกครองโดย กทม.ลงพื้นที่ทำงานร่วมกับชุมชนในทุกเขต เร่งสำรวจพื้นที่เสี่ยง กำหนดมาตรการป้องกันอันตรายจากไฟฟ้ารั่ว โดยเฉพาะระบบระบายน้ำในพื้นที่รับน้ำ และติดตั้งเครื่องสูบน้ำเพิ่มเติมให้เพียงพอ ควบคู่กับเร่งเปิดช่องทางระบายน้ำที่อาจถูกปิดทับจากการปรับผิวถนน ขยะหรือเศษวัสดุก่อสร้าง พร้อมขอให้ตำรวจและทหารช่วยคลี่คลายปัญหาจราจรที่เกิดจากการชะลอตัวของรถ อุบัติเหตุและเครื่องยนต์ดับ โดยให้กองทัพสนับสนุนยานพาหนะล้อสูง ชุดช่าง อำนวยความสะดวกให้ประชาชนและช่วยเหลือจนกว่าสถานการณ์จะคลี่คลาย,เย็นวันเดียวกัน พล.ต.อ.จักรทิพย์ ชัยจินดา ผบ.ตร.เปิดเผยว่า กำชับให้ทุกกองบัญชาการในสังกัดภูธร 1-9 บช.ตชด. กองบินตำรวจ โรงพยาบาลตำรวจ และหน่วยงานในสังกัดที่เกี่ยวข้อง วางแผนเพื่อสนับสนุน ในการป้องกันและแก้ไขปัญหาอุทกภัยให้เป็นไปด้วยความเรียบร้อย ส่วนกรณีที่อาจเกิดปัญหาน้ำท่วมขังพื้นผิวการจราจร และการอำนวยความสะดวกให้กับผู้ใช้รถใช้ถนนในกรุงเทพมหานคร และปริมณฑล สั่งให้ บช.น. บก.จร.และพื้นที่ใกล้เคียงดำเนินการ 1.สำรวจพื้นที่ที่เกิดปัญหาด้านการจราจรจากน้ำท่วมขังเมื่อเกิดฝนตก พร้อมกำหนดแนวทางแก้ไขปัญหาอย่างเป็นระบบ 2. ประสานการปฏิบัติกับหน่วยงานที่เกี่ยวข้อง 3.เตรียมความพร้อมด้านกำลังพล,จัดเจ้าหน้าที่ตำรวจประจำจุดที่เคยมีปัญหาน้ำท่วมขังผิวจราจร ตลอดจนจัดชุดช่วยเหลือ สามารถออกปฏิบัติหน้าที่ได้ทันที 4. จัดเตรียมอุปกรณ์ เครื่องมือ เครื่องใช้ที่จำเป็น ได้แก่ รถยก สเปรย์ไล่ความชื้น เสื้อกันฝน รองเท้ายาง แผ่นป้ายแสดงข้อความที่ต้องการประชาสัมพันธ์ แนะนำ หรือคำเตือนต่างๆ ไว้ให้พร้อม,5.จัดทำแผนปฏิบัติการ (Action Plan) อำนวยความสะดวกการจราจร และจัดชุดเคลื่อนที่เร็วเพื่อช่วยเหลือประชาชนรองรับและสนับสนุนการ แก้ไขปัญหาการจราจรกรณีฝนตกน้ำท่วมขังผิวการจราจร 6. ให้สำรวจคลองระบายน้ำ ที่ตั้งเครื่องระบายน้ำ รายชื่อเจ้าหน้าที่ที่รับผิดชอบ ในเขตพื้นที่รับผิดชอบพร้อมเบอร์โทรศัพท์ พร้อมกันนี้ ขอประชาสัมพันธ์แจ้งเตือนพี่น้องประชาชนเตรียมพร้อมรับมือและระมัดระวังอันตรายจากสถานการณ์ภัยทางธรรมชาติต่างๆ โดยให้ติดตามพยากรณ์อากาศและประกาศเตือนภัยอย่างใกล้ชิด ขอยืนยันว่าพร้อมที่จะรับใช้พี่น้องประชาชนและเป็น องค์กรบังคับใช้กฎหมาย ที่ประชาชนเชื่อมั่นและศรัทธา,ก่อนหน้านี้ เมื่อเวลา 13.00 น. วันเดียวกัน ที่อาคารธานีนพรัตน์ ศาลาว่าการ กทม.2 (ดินแดง) พล.ต.อ.อัศวิน ขวัญเมือง ผู้ว่าฯ กทม. กล่าวถึงสถานการณ์ฝนและระบบป้องกันน้ำท่วมกรุงเทพฯว่า เหตุการณ์ฝนตกน้ำท่วมในพื้นที่กรุงเทพฯ เมื่อวันที่ 7 มิ.ย.ที่ผ่านมา พบปัญหาคือ ฝนตกเยอะ น้ำระบายไม่ทัน ปริมาณฝนตกสะสมสูงถึง 136 มม. จากการคาดการณ์ปริมาณฝนสะสมตลอดเดือน มิ.ย. จะมีปริมาณฝนสะสมเฉลี่ย 200 มม. แต่ปรากฏว่าเพียงวันเดียวมีฝนตกมากถึง 136 มม. เครื่องผลักดันน้ำภายในอุโมงค์ระบายน้ำบางซื่อเกิดเหตุไฟฟ้าขัดข้อง ส่วนหนึ่งเกิดเพราะฟิวส์ขาด การไฟฟ้านครหลวง (กฟน.) ได้เปลี่ยนฟิวส์ใหม่ทั้งหมด อุโมงค์บางซื่อ มีเครื่องผลักดันน้ำ 6 ตัว ได้ขอให้เจ้าหน้าที่ กฟน.เข้าประจำสถานีสูบน้ำ อุโมงค์ระบายน้ำ หรือที่ศูนย์ควบคุมระบบป้องกันน้ำท่วมฯ ร่วมกับเจ้าหน้าที่สำนักการระบายน้ำ เมื่อ กทม.ได้รับรายงานจากเรดาร์ ตรวจพบกลุ่มฝนในพื้นที่กรุงเทพฯเพื่อจะได้แก้ไขปัญหาเกี่ยวกับไฟฟ้าได้ทันท่วงที,ผู้ว่าฯ กทม.กล่าวต่อว่า อุโมงค์ระบายน้ำบางซื่อที่ขัดข้อง เกิดจากแหล่งจ่ายไฟฟ้า อุโมงค์รับกระแสไฟจากสถานีจ่ายไฟสามเสน และบางซ่อน ขณะฝนตกทั้ง 2 แห่ง ไฟฟ้าดับพร้อมกัน ทำให้เครื่องสูบน้ำทั้ง 6 ตัวหยุดทำงานด้วย ปัญหาที่เกิดขึ้นไม่ได้เป็นข้อแก้ตัวของผู้ว่าฯ กทม. ยอมรับสภาพความบกพร่องของ กทม.ไม่ได้ปฏิเสธความรับผิดชอบ และไม่โทษใคร ส่วนในอนาคตจะมีปัญหาเรื่องไฟฟ้า หรือเครื่องสูบขัดข้องอีกหรือไม่นั้น ได้มอบหมายให้หน่วยงานที่เกี่ยวข้องศึกษาเรื่องเครื่องสำรองไฟฟ้าที่อุโมงค์บางซื่อ โดยให้พิจารณาจัดซื้อ เพราะเห็นว่ามีความจำเป็น เช่น หากเกิดไฟดับทั่วกรุงเทพฯขณะที่ฝนตก เราจะทำอย่างไร และอุโมงค์บางซื่อไม่มีไฟฟ้าสำรองตั้งแต่การออกแบบก่อสร้าง ไม่ทราบถึงสาเหตุที่ไม่ติดตั้ง อุโมงค์ก่อสร้างก่อนที่ตนจะมาเป็นผู้ว่าฯ กทม. เครื่องผลักดันน้ำ 6 เครื่องในอุโมงค์ต้องใช้กำลังไฟฟ้าสูงถึง 6,600 โวลต์ เป็นเครื่องขนาดใหญ่ ใช้งบประมาณค่อนข้างสูงจัดซื้อ ปัจจุบัน กทม.มีเครื่องกำเนิดไฟฟ้าเพียง 1,000 โวลต์เท่านั้น และในเมืองไทยไม่มีเครื่องสำรองไฟฟ้าขนาดใหญ่แบบนั้นขาย ส่วนต่างประเทศเท่าที่ทราบ มีประเทศญี่ปุ่นที่มีเครื่องสำรองไฟฟ้าขนาดใหญ่เพื่อรองรับภัยพิบัติ,เมื่อถามว่า ถ้าเกิดฝนตก 130 มม. เหมือนวันศุกร์ที่ผ่านมาอีก จะเกิดเหตุการณ์น้ำท่วมแบบวันที่ 7 มิ.ย.อีกหรือไม่ พล.ต.อ.อัศวินกล่าวว่า เมื่อเปลี่ยนฟิวส์แล้ว คาดว่าน่าจะไม่มีปัญหา ไม่อยากให้เกิดน้ำท่วมด้วย เมื่อถามอีกว่า กรณีมีกระแสให้ผู้ว่าฯ กทม. แสดงความรับผิดชอบด้วยการลาออก มองเรื่องนี้อย่างไร พล.ต.อ.อัศวินตอบว่า ไม่ได้มองอะไร และไม่อยากตอบโต้ เดี๋ยวตนก็ออกไปตามวาระที่พ้นอยู่แล้ว ถ้าออกแล้วน้ำไม่ท่วม ตนออกเดี๋ยวนี้เลยก็ได้ ไม่ได้ยึดติดอยู่แล้ว เดี๋ยวก็หมดวาระแล้ว เราเข้าใจความเดือดร้อน ลาออกแล้วใครจะทำ เดี๋ยวก็ไปไม่ต้องห่วง ไม่มีอะไรจีรังยั่งยืนอะไรหรอก",ในอนาคตจะมีปัญหาเรื่องไฟฟ้า หรือเครื่องสูบขัดข้องอีกหรือไม่นั้น ได้มอบหมายให้หน่วยงานที่เกี่ยวข้องศึกษาเรื่องเครื่องสำรองไฟฟ้าที่อุโมงค์บางซื่อ โดยให้พิจารณาจัดซื้อ,"ข่าว,ทั่วไทย","น้ำท่วม,กรุงเทพมหานคร,ฝนตก,กรมอุตุนิยมวิทยา,วีรชน สุคนธปฏิภาค,เครื่องสูบน้ำ",https://www.thairath.co.th/news/local/bangkok/1589165
3943,สวรส. เผยงานวิจัย 6 ประเทศ หนุนระบบชดเชยความเสียหายผู้ป่วย,เผยผลวิจัยสถาบันวิจัยระบบสาธารณสุข (สวรส.) ศึกษาตัวอย่าง 6 ประเทศ พบต้องนำระบบชดเชยฯ มาใช้ เพราะระบบฟ้องศาลระบบเดียวไม่เพียงพอ และเป็นสาเหตุของวิกฤติในระบบสุขภาพ รศ.ลือชัย ศรีเงินยวง นักวิจัยที่เกาะติดกับการศึกษาข้อมูลเกี่ยวกับระบบการคุ้มครองผู้เสียหายจากการรับบริการสาธารณสุขมาโดยตลอด กล่าวว่า แม้หลายฝ่ายจะเห็นตรงกันว่า หลักการของระบบชดเชยความเสียหายโดยไม่ต้องพิสูจน์ถูก - ผิด เป็นเรื่องที่ดี แต่จากระยะเวลาหลายเดือนที่ผ่านมา มีความเห็นต่างและมีการเคลื่อนไหวของฝ่ายที่คิดต่างกัน ทำให้ภาพรวมของระบบสุขภาพมีความปั่นป่วนพอสมควร ซึ่งก็สอดคล้องกับผลการวิจัยของสถาบันวิจัยระบบสาธารณสุข (สวรส.) ที่ได้ทบทวนประสบการณ์ใน 6 ประเทศ ที่มีการใช้ระบบชดเชยความเสียหายฯ มาก่อน พบว่า หลายประเทศประสบความยากลำบากในตอนเริ่มต้นรศ.ลือชัย เผยผลวิจัยกรณีตัวอย่างที่ศึกษาใน 6 ประเทศ ได้แก่ สวีเดน อังกฤษ นิวซีแลนด์ อเมริกา นอร์เวย์ และออสเตรเลีย ชี้ชัดว่า สาเหตุที่ทุกประเทศต้องนำระบบชดเชยฯ มาใช้ เพราะประจักษ์ชัดเจนว่า การมีระบบฟ้องศาลระบบเดียวนั้นไม่เพียงพอ และเป็นสาเหตุของวิกฤติในระบบสุขภาพ เช่น คนไข้ที่เสียหายไม่ได้รับความเป็นธรรม แพทย์ถูกฟ้องและต้องรับภาระคนเดียวทั้งๆ ที่ความผิดพลาดเกิดจากหลายปัจจัย เมื่อแพทย์หันไปซื้อประกันเอกชนเพื่อคุ้มครองตนเอง ก็ทำให้ค่าประกันสูงขึ้น สุดท้ายก็มาเพิ่มภาระค่ารักษาจนผลตกแก่ประชาชน เป็นต้นนอกจากนั้น สิ่งที่เป็นประเด็นห่วงใยต่างๆ ของกลุ่มผู้คัดค้าน ร่างกฎหมายคุ้มครองผู้เสียหายจากการรับบริการสาธารณสุข เป็นประเด็นที่เคยเกิดขึ้นในหลายประเทศที่มีดำเนินการแล้ว และมีเครื่องมือหรือมาตรการต่างๆ ที่สามารถเรียนรู้และนำมาปรับใช้ได้ โดยทุกประเทศเห็นตรงกันที่จะไม่ใช้มาตรการทางศาลในการแก้ไขปัญหาทั้งหมด และในหลายประเทศ ต้องอาศัยการทำโครงการนำร่อง เพื่อพัฒนาในรายละเอียดของกลไกการทำงานที่สอดคล้องกับบริบทของประเทศตนเอง รศ.ลือชัย กล่าวทั้งนี้ ผลการศึกษายังพบอีกว่า หลายประเทศที่เริ่มจะทดลองใช้ระบบชดเชยฯ มักถูกโจมตีเรื่องค่าใช้จ่ายที่อาจมีแนวโน้มว่า หากใช้ระบบชดเชยฯ ค่าใช้จ่ายจะเพิ่มมากขึ้นโดยเฉพาะในช่วงเริ่มมีกองทุน เพราะอาจเกิดจากกรณีเสียหายสะสมมาก่อน ทั้งยังมีประเด็นเรื่องมาตรฐานวิชาชีพที่เกรงว่าจะตกต่ำลง เพราะมีกองทุนมาชดเชยแทน แต่จากประสบการณ์หลายประเทศ การที่ไม่นำข้อมูลที่พบในกระบวนการพิจารณาชดเชยฯ ไปใช้หากจะมีการฟ้องศาล หรือมีการสอบสวนขององค์กรวิชาชีพ มีผลดีคือ ช่วยผ่อนคลายความกดดันให้กับแพทย์ให้ร่วมมือเปิดเผยข้อมูลและขอโทษผู้เสียหายอย่างจริงใจ อีกทั้งยังสามารถนำข้อมูลที่ได้ไปสู่การป้องกันเหตุซ้ำซ้อนในอนาคต ซึ่งทำให้เกิดมาตรฐานการบริการที่ดีขึ้นจริงอย่างเป็นระบบรศ.ลือชัย กล่าวอีกว่า อย่างไรก็ตาม เกือบทุกประเทศใช้การผสมผสานระบบฟ้องศาลและระบบชดเชยฯ กล่าวคือ ไม่ปิดทางที่ผู้เสียหายจะใช้สิทธิพื้นฐานในการเข้าสู่ระบบศาล แต่ขณะเดียวกันก็จ่ายชดเชยอย่างเป็นธรรมและจูงใจให้เลือกใช้ระบบชดเชยฯ นอกจากนี้ยังมีอีกหลายประเด็นในงานวิจัย ที่ผู้เกี่ยวข้องกับเรื่องนี้ควรทำความเข้าใจ โดยคำนึงถึงประโยชน์ที่จะเกิดขึ้นกับทุกฝ่ายเป็นสำคัญ ผู้สนใจงานวิจัยประสบการณ์ต่างประเทศดังกล่าว สามารถดาวน์โหลดได้ที่ ห้องสมุดดิจิตัล สวรส.,เผยผลวิจัยสถาบันวิจัยระบบสาธารณสุข (สวรส.) ศึกษาตัวอย่าง 6 ประเทศ พบต้องนำระบบชดเชยฯ มาใช้ เพราะระบบฟ้องศาลระบบเดียวไม่เพียงพอ และเป็นสาเหตุของวิกฤติในระบบสุขภาพ รศ.ลือชัย ศรีเงินยวง,คุณภาพชีวิต,"การชดเชย,ผู้ป่วย,ผู้เสียหาย,ร่างพระราชบัญญัติคุ้มครองผู้เสียหายจากการรับบริการสาธารณสุข,ลือชัย ศรีเงินยวง,สถาบันวิจัยระบบสาธารณสุข,สวรส.",https://prachatai.com/journal/2010/10/31482
8542,Prachatai Eyes View: เคนย่า ซาฟารี สลัม และท่านผู้นำคนใหม่,Prachatai Eyes View: เคนย่า ซาฟารี สลัม และท่านผู้นำคนใหม่ช่วงต้นเดือนเมษายนนี้ มูลนิธิร็อกเกอะเฟลเลอร์ (Rockefeller Foundation) ได้เชิญผมไปร่วมประชุมประจำปี เครือข่าย Searchlight ที่เน้นการบ่งชี้และศึกษาแนวโน้มอนาคตของความยากจนและการพัฒนา ที่ นครไนโรบี เมืองหลวงของประเทศเคนย่า เริ่มต้นการเดินทางก็ทำตัวเป็นนักท่องเที่ยว ไปบ้าน Karen Blixen เจ้าของตำนานและต้นกำเนิด Out of Africa ที่ลือลั้น ไปเที่ยวดูฝูงยีราฟ และดูความเป็นอยู่ของคนชั้นสูงและนักการเมืองเคนย่า คนขับรถของโรงแรมที่พัก ก็ช่างเจรจา โดยเฉพาะตอนที่ผมกับเพื่อนชาวไทยและสิงคโปร์ไปแวะรับประทานอาหารกลางวันที่ภัตตาคารสุดหรู ของพิพิธภัฑธ์ Karen ที่ได้บรรยากาศเจ้าอาณานิคมเสียนี้กระไร คนขับรถ ก็สุดจะตาดี ชี้ไปที่คนโน้นคนนี้ บอกว่า นั้นเป็น รัฐมนตรีกระทรวงความมั่นคง มาพักรับประทานอาหารกับภรรยา (ตัวจริง) อีกคนเป็น สส. พรรครัฐบาล แถมยังเล่าอีกว่า ท่านสมาชิกสภาผู้ทรงเกียรติของรัฐสภาเคนย่านี่รำรวยมาก ได้เงินเดือน รวมค่าใช้จ่ายประมาณ 400000 บาทต่อเดือน (มากกว่าพี่ไทย 5 เท่า) แถมไม่พอ ยังเคยเสนอเป็นกฎหมายในสภา ว่า หลังจากหมดวาระ แล้ว รัฐสภาต้องจ่ายเบี้ยบำเหน็จ ให้ อีก 110000 เหรียญ หรือประมาณ 3 ล้านบาท เป็นโบนัส แถมไม่พอ ไม่ต้องเสียภาษีด้วย (ฟังแล้วรัก สส. ไทยขึ้นเป็นกอง) สรุปว่ามาวันแรก ๆ ได้เห็นทั้ง สัตว์ในซาฟารี และ นักการเมืองซาฟารีไปพร้อมกัน เหนือคำบรรยายช่วงต้น ๆ ของที่ประชุม เป็นการแลกเปลี่ยนประสบการณ์และเทรนด์ที่เกิดขึ้นมาในแต่ล่ะทวีป เพื่อมองหาแนวทางประยุกต์เข้ากับบริบทของกาฬทวีป แต่ Highlight ไปตกอยู่ที่วันท้าย ๆ ผู้จัด Society of International Development (SID) พาผมไปเที่ยว สลัมมูคูรู (Mukuru slum) ที่กว่าร้อยล่ะ 60 ของประชากร หกแสนคนเป็นเด็กและเยาวชน ช่วงที่ไปฝนตกหนัก ถนนกลางสลัมทั้งแชะเหม็น เพราะมีขยะเกลื่อน ไฟฟ้าและน้ำปะปา ชาวสลัมต้องจ่ายให้กับผู้มีอิทธิพลที่ไปดึงเอาไฟกับน้ำมาจากรัฐ (คุ้นไหมพี่น้อง) เด็ก ๆ ดูมีความน่ารัก และสดใส ดี ในสลัมมีทั้งโบสถ์ ผับ ร้านดูฟุตบอล ไอทีสแควร์ และคลินิก เหมือนเป็นอีกโลกหนึ่งและ ผมเคยไปสลัมที่ South Africa และ Mumbai มาแล้ว แต่ที่นี่ โหดสัดดดดดดดดดดดดดดดดดวันเดียวกัน เป็นวันที่มีการฉลองประธานาธิบดีคนใหม่ (คนที่ 4) อูฮูรู เคนยัตต้า (Uhuru Kenyatta) ลูกชายของ โจโม้ เคนยัตต้า (Jomo Keyatta) ประธานาธิบดีคนแรก หลังหลุดพ้นจากการเป็นอาณานิคมของสหราชอาณาจักร (เส้นทางชีวิตการเมือง ไม่ต่างจาก ปาร์ค กึน เฮ และ คิม จอง อึน ของ สองเกาหลี เลย) เฮ่อ ๆ ชาติหน้ามีจริงเถอะ ตามท้องถนนขายรูปพร้อมกรอบ เหมือนแถวนี้เลย หรือว่าไวรัสมันติดกันมาเนี่ยสรุป จบท้าย คนขับรถอีกคนเล่าว่า มีนักการเมืองเคนย่าไปเยี่ยมนักการเมือง เอเชีย นั่งรถผ่านถนนสวยงามใหญ่โต มาถึงบ้านพักท่าน สส ผู้มาเยื่อนเอ่ยปาก ชมเปาะ ถนนสวยมาก ๆ ท่าน เจ้าภาพ กระซิบแบบเหนียมอายว่า ถนนนี้ ฉามฉิบ น่ะ ฉามฉิบ (เปอร์เซ็นต์) ว่าแล้ว ก็ถึงคราวสส. เอเซียไปเยือนเคนย่าบ้าง เจ้าภาพส่ง ฮ. ไปรับ (ดีที่ไม่ตก) ผู้มาเยือนเห็นบ้านและการต้อนรับถึงกับเอ่ยปาก โอ้ว ท่านช่างร่ำรวยเสียจริง เจ้าภาพถามว่าเห็นถนนระหว่างทางบินมาไหม ผู้มาเยือนกล่าวไม่เห็น เจ้าภาพกระซิบกว่า เอาหมดเบย เอาหมดเบย จบ,Prachatai Eyes View: เคนย่า ซาฟารี สลัม และท่านผู้นำคนใหม่ ช่วงต้นเดือนเมษายนนี้ มูลนิธิร็อกเกอะเฟลเลอร์ (Rockefeller Foundation) ได้เชิญผมไปร่วมประชุมประจำปี เครือข่าย Searchlight,การเมือง,"PACEYES,ซาฟารี,ประธานาธิบดี,สลัม,เคนย่า",https://prachatai.com/journal/2013/04/46473
9392,เปิดการศึกษาของคณะมนตรีแม่น้ำโขง หลังข่าวเดินเครื่องโรงไฟฟ้าพลังน้ำไซยะบุรี,หลังข่าวเดินเครื่องโรงไฟฟ้าพลังน้ำไซยะบุรีองค์กรแม่น้ำนานาชาติ เปิดผลสรุปการศึกษาของคณะมนตรีแม่น้ำโขงและผลกระทบจากการพัฒนาไฟฟ้าพลังน้ำในแม่น้ำโขง ย้ำผู้มีส่วนได้ส่วนเสียทุกคนต้องมีส่วนร่วมอย่างจริงจังในการตัดสินใจ เพื่อให้เกิดทางออกในการคุ้มครองความรุ่มรวยทางสิ่งแวดล้อมและการพัฒนาเศรษฐกิจในประเทศลุ่มน้ำโขงตอนล่าง พร้อมกับช่วยให้ชุมชนในลุ่มน้ำมีชีวิตรอดได้4 เม.ย.2562 ผู้สื่อข่าวได้รับแจ้งว่า จากกรณีเมื่อวานนี้มีรายงานให้แก่ การไฟฟ้าฝ่ายผลิตแห่งประเทศไทย(กฟผ.) ท่ามกลางข้อกังวลของเครือข่ายประชาชนไทย 8 จังหวัดลุ่มน้ำโขงมีมาตลอดคือผลกระทบต่อระดับน้ำโขงที่อีสาน และระบบนิเวศ ขณะที่ประชาชนเรียกร้องตั้งแต่ก่อนก่อสร้างเขื่อน แต่จวบจนปัจจุบันยังไม่มีรายงานการศึกษาผลกระทบข้ามพรมแดน หรือมาตรการบรรเทาผลกระทบจากเขื่อนไซยะบุรีวันนี้ (4 เม.ย.62) องค์กรแม่น้ำนานาชาติ International Rivers ได้เผยแพร่เอกสารสรุปการศึกษาของคณะมนตรีแม่น้ำโขง และผลกระทบจากการพัฒนาไฟฟ้าพลังน้ำในแม่น้ำโขง(Tragic Trade-Offs: The MRC Council Study and the Impacts of Hydropower Development on the Mekong)ซึ่งสรุปข้อค้นพบและข้อเสนอแนะที่สำคัญของคณะกรรมาธิการแม่น้ำโขง (MRC) ใน การศึกษาเกี่ยวกับการพัฒนาและการบริหารจัดการแม่น้ำโขงที่ยั่งยืน รวมทั้งผลกระทบจากโครงการไฟฟ้าพลังน้ำในแม่น้ำโขงสายประธาน (หรือที่รู้จักกันในชื่อ การศึกษาของคณะมนตรีแม่น้ำโขง) ชี้ให้เห็นอย่างชัดเจนว่า แผนการพัฒนาโครงการเขื่อนไฟฟ้า 11 โครงการบนแม่น้ำโขงตอนล่าง และเขื่อนอีก 120 แห่งในแม่น้ำสาขาภายในปี 2583 เป็นภัยคุกคามอย่างร้ายแรงต่อนิเวศวิทยาและเศรษฐกิจของภูมิภาค รวมทั้งกระทบต่อการเข้าถึงอาหารของประชาชนในท้องถิ่นแม้จะมีข้อตักเตือนเช่นนี้ นับแต่การเผยแพร่การศึกษาของคณะมนตรีฯ ตั้งแต่เดือนกุมภาพันธ์ 2561 แต่การก่อสร้างในแม่น้ำโขงตอนล่างและในลุ่มน้ำสาขายังคงเดินหน้าต่อไปเขื่อนไซยะบุรี เป็นเขื่อนแรกที่สร้างบนแม่น้ำโขงตอนล่าง โดยมีกำหนดเริ่มผลิตไฟฟ้าในปีนี้และอยู่ระหว่างทดลองการเดินเครื่องแล้ว หลายเดือนหลังการเผยแพร่การศึกษาฯ สปป.ลาวได้แจ้งต่อ MRC ถึงความประสงค์ที่จะก่อสร้างเขื่อนปากลาย ซึ่งจะเป็นโครงการเขื่อนแห่งที่สี่บนแม่น้ำโขงตอนล่าง และถือเป็นจุดเริ่มต้นของกระบวนการปรึกษาหารือล่วงหน้า (PNPCA) ตามข้อตกลงแม่น้ำโขง เป็นเวลาหกเดือน การปรึกษาหารือล่วงหน้าโครงการเขื่อนปากลายคาดว่าจะแล้วเสร็จอย่างเป็นทางการในวันนี้ ในที่ประชุมคณะกรรมการร่วม MRC (4 เม.ย.62) ชุมชนและภาคประชาสังคมทั่วทั้งภูมิภาคต่างคว่ำบาตรการปรึกษาหารือล่วงหน้าครั้งนี้ เนื่องจากขั้นตอนปฏิบัติยังมีข้อบกพร่องที่ไม่ได้รับการแก้ไข และการประเมินผลกระทบด้านสิ่งแวดล้อมที่ด้อยคุณภาพไม่ถึงหนึ่งเดือนหลังการเริ่มต้นของกระบวนการปรึกษาหารือฯ โครงการเขื่อนปากลาย ได้เกิดความเสียหายที่ร้ายแรงจากโครงการไฟฟ้าพลังน้ำเซเปียน-เซน้ำน้อยที่แขวงอัตตะปือ อันเป็นเหตุให้มีผู้เสียชีวิต 40 คนและไร้ที่อยู่อาศัยหลายพันคน ภายหลังเหตุการณ์เขื่อนแตก รัฐบาลลาวแสดงพันธกิจที่จะให้มีการสอบสวนด้านความปลอดภัยของเขื่อนทั่วประเทศ โดยในปัจจุบันยังอยู่ระหว่างการทบทวนนโยบายไฟฟ้าพลังน้ำ แต่จากรายงานของผู้แทนพิเศษแห่งสหประชาชาติว่าด้วยความยากจนและสิทธิมนุษยชน หลังการไปเยือนประเทศลาวชี้ให้เห็นว่า ทางการลาวแทบไม่ได้เปลี่ยนหรือทบทวนนโยบายนี้แต่อย่างใดรัฐบาลและบริษัทสร้างเขื่อนต่างพยายามทำให้ผลกระทบของโครงการไฟฟ้าพลังน้ำในลุ่มน้ำโขงตอนล่าง ดูต่ำกว่าความเป็นจริง โดยยืนยันว่าสามารถสร้างเขื่อนเหล่านี้ได้ อย่างยั่งยืนการศึกษาของคณะมนตรีฯ ซึ่งใช้งบประมาณ 4.7 ล้านเหรียญสหรัฐฯ และใช้เวลาดำเนินการกว่า 6 ปี มีเป้าหมายเพื่อให้ข้อมูลต่อประเทศสมาชิก คือ กัมพูชา สปป.ลาว ไทย และเวียดนาม ทั้งในแง่ผลกระทบด้านบวกและลบของการพัฒนาทรัพยากรน้ำในลุ่มน้ำโขงตอนล่าง รวมทั้งแผนก่อสร้างโครงการเขื่อนการศึกษาของคณะมนตรีฯ เตือนว่าจะเกิดผลกระทบร้ายแรง และมีต้นทุนจากโครงการเขื่อนในปัจจุบันและในอนาคต เนื่องจากจะนำไปสู่ความสูญเสียอย่างร้ายแรงและข้ามพรมแดน ต่อการทำประมง การไหลของตะกอน และนิเวศบริการ ผลกระทบเหล่านี้จะทำให้ขาดความมั่นคงด้านอาหาร ทำให้เกิดความเสี่ยงต่อชุมชนตลอดทั่วลุ่มน้ำโขง และจะส่งผลกระทบต่อศักยภาพของประเทศลุ่มน้ำโขงตอนล่างในการปฏิบัติตามเป้าหมายการพัฒนาที่ยั่งยืน (SDGs)ตัวอย่างผลการศึกษาเช่น พบว่าแผนการพัฒนาโครงการเขื่อนไฟฟ้าพลังน้ำบนแม่น้ำโขง จะลดปริมาณตะกอนที่ไหลไปยังสามเหลี่ยมปากแม่น้ำโขงลงถึง 97% ตะกอนแม่น้ำโขงมีความสำคัญคือ ช่วยเพิ่มสารอาหารและช่วยฟื้นฟูความอุดมสมบูรณ์ของระบบนิเวศ และเป็นปัจจัยต่อการเกษตรและการประมง ซึ่งย่อมหมายถึงเศรษฐกิจของประเทศลุ่มน้ำโขงตอนล่างด้วย แผนก่อสร้างโครงการไฟฟ้าพลังน้ำจะทำให้ปริมาณปลาและสัตว์น้ำลดลงอย่างมาก โดยจะทำให้ชีวมวลด้านประมงลดลง 35–40% ภายในปี 2563 และ 40–80% ภายในปี 2583การศึกษาของคณะมนตรีฯ ระบุเช่นนี้ จึงเกิดคำถามว่า เหตุใดเราจึงปล่อยให้โครงการเขื่อนที่สร้างความเสียหายทั้งด้านสิ่งแวดล้อมและสังคมยังคงเดินหน้าต่อไป?ปฏิญญาจากที่ประชุมผู้นำประเทศลุ่มน้ำโขงปี 2561(2018 MRC Leaders Summit Declaration) ระบุว่าให้ถือเป็นเรื่องเร่งด่วนที่จะต้องพิจารณาการศึกษาของคณะมนตรีฯ เพื่อใช้เป็น ข้อมูลอ้างอิงในการวางแผนและการดำเนินงานตามแผนและโครงการระดับชาติ และในส่วนที่เกี่ยวข้องกับการดำเนินงานของ MRC แต่ที่ผ่านมารัฐบาลต่างๆ กลับไม่ได้อธิบายว่า ข้อมูลนี้จะส่งผลต่อการตัดสินใจเกี่ยวกับโครงการเขื่อนแม่น้ำโขงอย่างไรยังมีทางเลือกอื่นเพื่อตอบสนองความต้องการด้านพลังงานในภูมิภาค ข้อเสนอแนะจากการศึกษาของคณะมนตรีฯ ได้แก่ ประเทศสมาชิกลุ่มน้ำโขงควรพิจารณาเทคโนโลยีพลังงานใหม่ เช่น พลังงานแสงอาทิตย์และลม เพื่อใช้เป็นทางเลือกทดแทนไฟฟ้าจากเขื่อน รวมทั้งการบริหารจัดการด้านความต้องการ และมาตรการประหยัดพลังงาน ถือเป็นองค์ความรู้สำคัญสำหรับการบริหารจัดการน้ำ พลังงาน และความมั่นคงทางอาหารให้ยั่งยืนยิ่งขึ้นในลุ่มน้ำโขงตอนล่างมอรีน แฮริส ผู้อำนวยการภูมิภาคเอเชียตะวันออกเฉียงใต้ International Rivers กล่าวว่ามีความจำเป็นเร่งด่วนที่ต้องค้นหาแนวทางระดับลุ่มน้ำ เพื่อแก้ปัญหาท้าทายเหล่านี้ โดยผู้มีส่วนได้ส่วนเสียทุกคนต้องมีส่วนร่วมอย่างจริงจังในการตัดสินใจ ทั้งนี้เพื่อให้เกิดทางออกในการคุ้มครองความรุ่มรวยทางสิ่งแวดล้อมและการพัฒนาเศรษฐกิจในประเทศลุ่มน้ำโขงตอนล่าง พร้อมกับช่วยให้ชุมชนในลุ่มน้ำมีชีวิตรอดได้ข้อค้นพบสำคัญจากการศึกษาของคณะมนตรีฯ สรุปได้ดังนี้ แผนการพัฒนาโครงการเขื่อนไฟฟ้าพลังน้ำ จะทำให้ปริมาณของตะกอนที่ไหลไปถึงสามเหลี่ยมปากแม่น้ำโขงลดลงถึง 97% ตะกอนเหล่านี้ช่วยเพิ่มสารอาหารและช่วยฟื้นฟูความอุดมสมบูรณ์ของระบบนิเวศโดยรวม และเป็นปัจจัยสนับสนุนการเกษตร การประมง และคุณภาพน้ำ ซึ่งย่อมช่วยสนับสนุนเศรษฐกิจของประเทศในลุ่มน้ำด้วย แผนการพัฒนาโครงการเขื่อนไฟฟ้าพลังน้ำจะทำให้ปริมาณสัตว์น้ำลดลงอย่างมาก โดยจะทำให้ชีวมวลด้านประมงลดลง 35–40% ภายในปี 2563 และ 40–80% ภายในปี 2583 ทำให้ประเทศต่าง ๆ สูญเสียปริมาณสัตว์น้ำเป็นสัดส่วนดังนี้ ไทย 55%; ลาว 50%; กัมพูชา 35%; และเวียดนาม 30% แผนการพัฒนาโครงการเขื่อนไฟฟ้าพลังน้ำจนถึงปี 2583 จะทำให้พันธุ์ปลาอพยพในพื้นที่ส่วนใหญ่ของแม่น้ำโขงสูญพันธุ์ไป พันธุ์ปลาอพยพในแม่น้ำโขงไม่สามารถดำรงชีวิตในอ่างเก็บน้ำของเขื่อนต่าง ๆ ซึ่งมีแผนก่อสร้างระหว่างปี 2563 ถึง 2583 ได้ การเปลี่ยนแปลงของสภาวะภูมิอากาศ รวมทั้งการสูญเสียด้านประมง จะกระทบต่อความมั่นคงทางอาหารอย่างรุนแรงในชุมชนต่าง ๆ ของลาวและกัมพูชา การลงทุนที่มากเกินไปในภาคเกษตรและเขื่อนไฟฟ้าพลังน้ำ และการเปลี่ยนแปลงของสภาวะภูมิอากาศที่รุนแรงยิ่งขึ้นจะส่งผลกระทบโดยรวม ปิดกั้นโอกาสที่ประเทศลุ่มน้ำโขงตอนล่างจะสามารถบรรลุหรือรักษาระดับการเป็นประเทศรายได้ระดับต่ำหรือปานกลางได้ ประโยชน์และต้นทุนจากการพัฒนาเขื่อนไฟฟ้าพลังน้ำ จะเกิดขึ้นอย่างไม่เท่าเทียมกันตลอดทั้งลุ่มน้ำโขงตอนล่าง และไม่จำกัดอยู่เฉพาะประเทศซึ่งเป็นที่ตั้งของโครงการ โครงการเขื่อนจะสร้างให้ประโยชน์กับประเทศสมาชิกลุ่มน้ำโขง ทั้ง 4 ประเทศแตกต่างกันไป กำไรส่วนใหญ่จากเขื่อนไฟฟ้าพลังน้ำจะตกเป็นของบริษัทและธนาคารต่างชาติ ประโยชน์ทางเศรษฐกิจมหาศาลจากโครงการเขื่อนแม่น้ำโขง จะตกเป็นของประเทศผู้ลงทุน จากต่างชาติ ไม่ว่าจะเป็นจีน มาเลเซีย และเกาหลีใต้ ในขณะที่ต้นทุนจากโครงการเหล่านี้จะต้องถูกแบกรับโดยชุมชนชาวประมงและเกษตรกรที่อาศัยอยู่ตามระเบียงแม่น้ำโขงเป็นส่วนใหญ่ การบรรลุเป้าหมายการพัฒนาที่ยั่งยืน SDG ต้องพึ่งพาต้นทุนและความหลากหลายทางธรรมชาติ โดยเฉพาะอย่างยิ่ง การมีดินที่อุดมสมบูรณ์ มีป่าในแหล่งต้นน้ำ และประเทศลุ่มน้ำ และมีการไหลของแม่น้ำตามฤดูกาลเพื่อเกื้อหนุนต่อแม่น้ำโขงซึ่งเป็นแหล่งประมงน้ำจืดใหญ่สุดของโลก แผนการพัฒนาเขื่อน จะทำให้เกิดความเสี่ยงมากขึ้น และลดความยั่งยืนของแต่ละประเทศสมาชิกในลุ่มน้ำโขงตอนล่าง ครัวเรือนและประชาชนที่ยากจนสุด จะได้รับความเสี่ยงมากกว่า และแม้จะไม่มีการสำรวจอย่างเพียงพอในการศึกษาของคณะมนตรีฯ แต่คาดว่ากลุ่มชนพื้นเมืองและชุมชนชาติพันธุ์ส่วนน้อย จะเป็นผู้แบกรับความเสี่ยงและภัยคุกคามมากกว่ากลุ่มอื่นการศึกษาของคณะมนตรีฯ เกิดจากความเห็นชอบของ ประเทศลุ่มน้ำโขงตอนล่างในปี 2554 ภายหลังการปรึกษาหารือล่วงหน้าของโครงการเขื่อนไซยะบุรี ซึ่งเป็นเขื่อนแห่งแรกที่สร้างบนแม่น้ำโขงตอนล่าง ในครั้งนั้น เวียดนามเรียกร้องให้ระงับการก่อสร้างเขื่อนแม่น้ำโขง 10 ปี เพื่อให้มีการศึกษาเพิ่มเติมและทำความเข้าใจผลกระทบระดับลุ่มน้ำให้ดีขึ้น ซึ่งทางกัมพูชาก็สนับสนุนต่อข้อเสนอนี้ ในเวลาต่อมา เนื่องจากไม่สามารถตกลงกันได้เกี่ยวกับโครงการเขื่อนไซยะบุรีในระหว่างการปรึกษาหารือล่วงหน้า ประเทศสมาชิกลุ่มน้ำโขง จึงเสนอให้ทำการศึกษาของคณะมนตรีฯ เพื่ออุดช่องว่างด้านองค์ความรู้และทำความเข้าใจผลกระทบในภาพรวม,หลังข่าวเดินเครื่องโรงไฟฟ้าพลังน้ำไซยะบุรี องค์กรแม่น้ำนานาชาติ เปิดผลสรุปการศึกษาของคณะมนตรีแม่น้ำโขงและผลกระทบจากการพัฒนาไฟฟ้าพลังน้ำในแม่น้ำโขง,"เศรษฐกิจ,สังคม,คุณภาพชีวิต,สิ่งแวดล้อม","โรงไฟฟ้าพลังน้ำไซยะบุรี,เขื่อนไซยะบุรี,องค์กรแม่น้ำนานาชาติ,คณะมนตรีแม่น้ำโขง",https://prachatai.com/journal/2019/04/81886
6438,ออม ดาวเด่น ดังทั้งเอเชีย หนุ่มไทยเพ้อ,"ออม-สุชาร์ มานะยิ่ง สาววัยใสที่กลายเป็น นางเอกดัง แฟนคลับต่างชาติเทใจให้ ออม โด่งดังยิ่งในแวดวงแฟนคลับ แดนมังกร จีน เกาหลี ญี่ปุ่น เธอชนะขาด ด้วยมาด สาวแบ๊ว ใสๆแบบไร้คู่แข่ง บวกกับความน่ารัก ยิ้มทีตาหยีจนมีแต่คนหลง แถมตอนนี้ ออม สวยเป๊ะ จนถูกมองว่า สวยใสพึ่งศัลยกรรม แต่ ออม ยืนยันที่หน้าเล็ก ดั้งพุ่ง เพราะจัดฟัน ออม ก็ทำใจล่ะ ถูกแซวเป็น ดาราหน้าใหม่ เธออยู่วงการมานาน หัวใจเลยต้องสตรอง,ตลาดคนรัก ออม กว้าง เพราะเธอกวาดเรียบ ตั้งแต่คว้าหัวใจวัยละอ่อน จากการเป็นพิธีกรรายการ สตรอเบอรี่ชีสเค้ก ขยับมากวาดหัวใจสาวหล่อ เมื่อ ตอนแสดงหนัง Yes or No อยากรักก็รักเลย และครองหัวใจกลุ่มแฟนคลับจากซีรีส์รีเมกเรื่อง Full House วุ่นนักรักเต็มบ้าน เกิดกระแสคู่จิ้น ฟินกระจายกับ ไมค์-พิรัชต์ นิธิไพศาลกุล ถึงขนาดคู่นี้จับคู่กันโกยสตางค์แบบเข้ากระเป๋าตุง โด่งดังขนาดจัดทริปเพื่อแฟนคลับได้ใกล้ชิด และทำกิจกรรมร่วมกับ ออม–ไมค์ เธอมีภาพยนตร์ต่างประเทศที่กำลังถ่ายทำอยู่,ครั้งนี้ ออม คงถูกแซวเป็นดาราหน้าใหม่อีกครั้งหลังสลัดลุคใสๆ มาใส่ความแซ่บ ความสวยคม ผมสีทอง ถ่าย แบบนิตยสาร LIPS แต่ไม่ใช่เรื่องแปลก ออม เป็นสาวโตแล้วโชว์ได้ อีกอย่าง ออม ก็ประกาศเสียงดังก้อง เธอเตรียมปรับลุครับ งานเซ็กซี่ เธอมีลิมิตการเซ็กซี่วางไว้ที่ sex appeal ของผู้หญิง ที่ ออม หน้าเปลี่ยน มันมีเหตุและผล การแต่งหน้าหากแต่งเยอะนิดหนึ่ง ปากสีเข้ม ก็ดูหน้าเปลี่ยน แต่ไม่ต้องตระหนกตกใจ หาก ออม มีอะไรเปลี่ยนไป ทาปากแดงไป แม่ออม จะโทร.มาเลย บอกว่า ไม่ชอบ ออม จะลุกมาแซ่บ มาสวยแปลกตาก็ดูเป็นงานๆไป แต่ให้ เซ็กซี่ใส่บิกินีออมคงขอลา เพราะแม่คงด่าหูชาแน่นอน,ไม่แกร่ง ออม ก็ต้อง แกร่ง เธอเจอข่าวกระหน่ำเป็นระลอกคลื่น ทั้งพัวพันมือที่ 3 คู่โน้นคู่นี้ ไล่มาตั้งแต่สมัย กอล์ฟ–พิชญะ คบ เคธี่ พอรักล่ม ออม ซึ่งสนิท ไมค์-กอล์ฟ ก็โดนมองเป็นต้นเหตุ ขนาดคู่ พีช-พชร กับ นท เดอะสตาร์ เลิกกัน ออม ก็ถูกมองเป็นมือที่ 3 อีก แต่เหมือน ออม จะเป็น ตัวหลอก ไม่ใช่มือที่ 3 ที่เขาตามหา แต่เธอก็เป็นข่าวฟรีๆไปแล้วไง ออม เองมีวิธีรับมือกับข่าวต่างๆ เธอมองว่า,มันเป็นไปตามประสบการณ์ แรกๆที่ออมไม่เคยเจอ เธอก็มีช็อก เสียศูนย์บ้าง แต่หลังๆ ประสบการณ์มันทำให้เราแข็งแรงและแกร่ง เลือกที่จะรับหรือไม่รับอะไรมากขึ้น,หรือแม้กระทั่ง ออม ไปร่วมงานตอน ไมค์-พิรัชต์ บวชเป็นพระ ก็เกิดกระแสดราม่า หลังมีภาพของ สาวออม ไปร่วมงาน เอาไปเปรียบเทียบ สาวออม ได้รับการดูแลจาก แม่และน้องสาวของไมค์ มากกว่า ซาร่า กับ น้องแม็กซ์เวลล์ ไปซะนี่ แถมถูกเล็งเลยว่า ออม นี่แหละเป็น คู่จริง ของ ไมค์ แต่ทั้งคู่ก็ยืนยันสถานะคู่จิ้นสุดฟิน แค่สุดสนิทไม่คิดเกินเพื่อนเท่านั้นเอง,อาจจะเพราะ ออม เปิดใจว่าเธอมีหนุ่มในวงการเข้ามาดูแลหัวใจ อยู่ในช่วงดูใจกันอยู่ แต่ยืนกรานว่าหนุ่มคนนี้ไม่ใช่หนุ่มที่เคยร่วมงานด้วย คนก็ทายกันไปว่าเป็น ท็อป-จรณ, ไมค์ ก็ไม่ใช่ ยังไม่ทันเฉลย ออม ก็บอกว่าห่างกับหนุ่มคนนี้ซะแล้ว ตอนนี้ ออม เลยไม่มีแฟน มีข่าวเยอะแต่ไม่ใช่แฟน ออม สักคน แล้วแบบนี้มุมมองความรักของ ออม เป็นอย่างไร สมัยก่อนคาดหวังความรักทำให้เราไปในทิศทางไหนก็ได้ แต่พอโตขึ้นรู้สึกว่าความรักเป็นแค่องค์ประกอบหนึ่ง มันสำคัญนะ มันทำให้ เราขับเคลื่อนไปในทางที่ดี แต่เราแยกแยะหรือมีความยับยั้งชั่งใจมากขึ้น ออม รู้สึกยังมีเรื่องอื่นที่เราต้องทำหรือโฟกัสมากกว่า เมื่อก่อนอาจจะ อุ๊ย เหงามาก ตอนนี้เฉยๆ สามารถคอนโทรลได้,สเปกผู้ชาย ถ้าถามเรื่องหน้าตา คือไม่มีสเปก ออมชอบคนที่ได้คุยกันแล้วมีทัศนคติที่เหมือนกัน และเราสามารถเป็นตัวเอง เรื่องสเปกพูดยากมาก เป็นเรื่องของความ รู้สึกมากกว่าค่ะ,เห็นหน้าเป็น สาวทันสมัย แต่ ออม เชื่อเรื่องของดวง เริ่มจากดูเพราะความสนุก แต่ตอนนี้เธอดูเพื่อเป็นการตัดสินใจ นี่เลยชัด สงสัยที่ ออมชะลอการมีแฟน เพราะ ดวง หรือเปล่า ไม่แน่ ออม อาจจะรอ ชายในฝันที่ดวงชะตาต้องการ คบแล้วเฮง รักแล้วรวยแน่เลย.,ภาพ : LIPS",ออม-สุชาร์ มานะยิ่ง สาววัยใสที่กลายเป็น นางเอกดัง แฟนคลับต่างชาติเทใจให้ ออม โด่งดังยิ่งในแวดวงแฟนคลับ แดนมังกร จีน เกาหลี ญี่ปุ่น เธอชนะขาด ด้วยมาด สาวแบ๊ว ใสๆแบบไร้คู่แข่ง บวกกับความน่ารัก ยิ้มทีตาหยีจนมีแต่คนหลง,,"มาลัยไทยรัฐ,มาลัยไทยรัฐ ออม สุชาร์,ออม สุชาร์,สุชาร์ มานะยิ่ง,ถ่ายแบบ LIPS,นิตยสาร  LIPS,ออม ไมค์,คู่จิ้น,ไมค์ พิรัชต์,ข่าว,ไทยรัฐออนไลน์,ข่าวบันเทิง,ไทยรัฐ,หนังสือพิมพ์ไทยรัฐ",https://www.thairath.co.th/content/636739
7490,ศาลปกครองยกฟ้อง ชัยวัฒน์ คดีเผาบ้านกะเหรี่ยง ให้กรมอุทยานฯ ชดใช้ค่าเสียหาย 1 หมื่น,จากกรณีที่นายน่อแอะ หรือ หน่อเอะ มีนิ ชาวบ้านโป่งลึก-บางกลอย ยื่นฟ้องนายชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน ได้ทำการเผาบ้านเรือนเผายุ้งฉางและทรัพย์สินของชาวกะเหรี่ยงที่พักอาศัยอยู่ในเขตพื้นที่อุทยานแห่งชาติแก่งกระจานเมื่อปี 2554 ซึ่งก่อนหน้านี้นายน่อแอะได้ยื่นฟ้องต่อศาลแพ่ง แต่ได้โอนไปให้ศาลปกครองกลางพิจารณาคดีจนนำไปสู่การฟ้องร้องถึงการละเมิดสิทธิทำให้ต้องสูญเสียที่อยู่อาศัย ทรัพย์สิน พื้นที่ทำกิน โดยวันนี้ (8 ก.พ. 2559) ศาลปกครองพิพากษายกฟ้อง ชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน และให้กรมอุทยานแห่งชาติ สัตว์ป่า และพันธุ์พืช จ่ายค่าชดเชยอุปกรณ์ครัว รวม 10000 บาท ส่วนข้อกล่าวหาอื่นให้ยกคำฟ้องโดยให้เหตุผลว่าเป็นการทำไปตามหน้าที่นายสุรพงษ์ กองจันทึก หัวหน้าคณะทำงานช่วยเหลือชาวบ้านโป่งลึก-บางกลอย กล่าวว่า คดีนี้เป็นคดีแรกที่นายน่อแอะ หรือ หน่อเอะ มีนิ เป็นผู้ฟ้องคนเดียวซึ่งคำพิพากษาของศาลปกครองครั้งนี้ แม้ว่าจะยกคำฟ้อง แต่ศาลได้เชื่อว่ามีการเผาทำลายบ้านเรือนเผายุ้งฉางและทรัพย์สินของชาวกะเหรี่ยงจริง จึงเป็นผลให้กรมอุทยานแห่งชาติ สัตว์ป่า และพันธุ์พืช ต้องชดใช้ค่าเสียหายส่วนจะมีการยื่นอุทธรณ์ต่อศาลปกครองสูงสุดหรือไม่ จะปรึกษากับนายน่อแอะอีกครั้งถือว่าคำตัดสินเป็นที่พอใจเนื่องจากชี้ให้เห็นว่า ศาลเชื่อว่าเจ้าหน้าที่รัฐได้ทำลายบ้านเรือนและทรัพย์สินของชาวกะเหรี่ยงจริงและทำให้เห็นว่าชาวกะเหรี่ยงนั้นมีตัวตนในป่าแก่งกระจานเพราะก่อนหน้านี้ นายชัยวัฒน์ อ้างว่าชาวกะเหรี่ยงไม่มีตัวตนคำตัดสินครั้งนี้จึงเป็นที่ยืนยันว่าป่าแก่งกระจานเป็นพื้นที่ที่มีชาวกะเหรี่ยงอาศัยอยู่มาก่อน นายสุรพงศ์ กล่าวนายสุรพงศ์ กล่าวต่อว่า ส่วนคดีที่ นายโคอิ หรือ คออี้ มีมิ อายุ 104 ปี ผู้นำชาวกะเหรี่ยงบ้านบางกลอยบน หรือ บ้านใจแผ่นดิน ต.ห้วยแม่เพรียง อ.แก่งกระจาน จ.เพชรบุรี ที่ยื่นฟ้องต่อศาลปกครองไปก่อนหน้านี้ ยังคงอยู่ในกระบวนการพิจารณาของชั้นศาลอย่างไรก็ตาม นายโคอิ หรือคออี้ มีมิ (ผู้นำชาวกะเหรี่ยงบ้านบางกลอยบน) อายุ 104 ปี พร้อมชาวไทยเชื้อสายกะเหรี่ยง อ.แก่งกระจาน จ.เพชรบุรี ได้ยื่นฟ้องกรมอุทยานแห่งชาติ สัตว์ป่า และพันธุ์พืช และกระทรวงทรัพยากรธรรมชาติและสิ่งแวดล้อมเพื่อเรียกค่าเสียหาย กรณีได้รับผลกระทบจากการปฏิบัติงานของเจ้าหน้าที่อุทยานแห่งชาติแก่งกระจาน โดยการรื้อทำลาย เผาบ้านเรือน ยุ้งฉาง และทรัพย์สิน เมื่อเดือน พ.ค. 2554 และขอสิทธิในการกลับไปอยู่อาศัยและทำกินในพื้นที่ป่าแก่งกระจาน(อ่านคำพิพากษาฉบับเต็มได้ตามไฟล์แนบ)ดาวน์โหลดไฟล์ดาวน์โหลดไฟล์ ,ศาลปกครองยกฟ้อง ชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน กรณี เผาบ้านกะเหรี่ยงที่พักอาศัยอยู่ในเขตพื้นที่อุทยานแห่งชาติแก่งกระจานเมื่อปี 2554 และให้กรมอุทยานแห่งชาติ สัตว์ป่าและพันธุ์พืช ต้องชดใช้ค่าเสียหาย 10000 บาท ,สิ่งแวดล้อม,"ThaiPBSnews,แก่งกระจาน,กะเหรี่ยง,ยกฟ้อง,ชัยวัฒน์ ลิ้มลิขิตอักษร",https://news.thaipbs.or.th/content/250013
907,ร้องปปท. เอาผิดพงส.ทำคดีอืด หนุ่มเมาแล้วขับถูกกระทืบดับคาคุก,"ประธานชมรมช่วยเหลือเหยื่ออาชญากรรมเข้าร้องเรียน ป.ป.ท. ขอความเป็นธรรมให้กับผู้ต้องขังคดีเมาแล้วขับ ที่ถูกนักโทษชายในสถานกักขังกลางปทุมธานี ไม่ต่ำกว่า 9 คน รุมสกรัมจนตายคาคุก แถมเจ้าหน้าที่ราชทัณฑ์ยังไม่ให้การช่วยเหลือ อีกทั้งพนักงานสอบสวนทำคดีล่าช้ากว่า 2 ปี จนพ้นโทษหมดทุกคนแล้ว,เมื่อเวลา 11.00 น.วันที่ 30 มี.ค.59 ที่สำนักงานคณะกรรมการป้องกันและปราบปรามการทุจริตในภาครัฐ (ป.ป.ท.) นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม เข้าร้องทุกข์ ต่อ พ.ต.ท.ชัยวิณ เสมาทอง ผอ.สำนักปราบปรามการทุจริตภาครัฐ 5 (ป.ป.ท.) กรณีนายกฤษณะ จึงเจริญ อายุ 36 ปี เสียชีวิตขณะถูกกักขังภายในสถานกักขังกลางปทุมธานี แต่พนักงานสอบสวน สภ.ธัญบุรี ส่งสำนวนฟ้องโดยไม่มีชื่อผู้ต้องหาและปล่อยปละละเลยคดีนานกว่า 2 ปี จนนักโทษทั้ง 9 คน ถูกปล่อยตัวไปแล้ว จึงร้องทุกข์กล่าวโทษให้ดำเนินคดีอาญากับ พ.ต.ท.อิทธิรัฐ ศักดิ์เพชร กับพวก พนักงานสอบสวน สภ.ธัญบุรี ฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ เพื่อขอความเป็นธรรมให้กับผู้เสียชีวิต รวมถึงร้องเรียนทางเจ้าหน้าที่สถานกักขัง ปล่อยปละละเลยและรู้เห็นเป็นใจให้นักโทษทั้ง 9 คนอีกด้วย,นายอัจฉริยะ กล่าวว่า คดีเริ่มจากจากนายกฤษณะ ถูกจับในข้อหาเมาแล้วขับ โดยศาล และมีคำพิพากษาปรับ 8,500 บาท แต่ผู้ต้องหาไม่จ่ายค่าปรับยอมถูกกักขังแทนค่าปรับ 42 วัน ตั้งแต่วันที่ 7 มีนาคม 2557 ทั้งนี้เจ้าหน้าที่ราชทัณฑ์ ที่มีหน้าที่คัดกรองผู้ต้องขัง ได้รับตัวและทำทะเบียนประวัตินายกฤษณะ ส่งไปอยู่ที่แดน 1 (แดนทั่วไป) ซึ่งผิดไปจากตามปกติระเบียบข้อบังคับของกรมราชทัณฑ์นั้น สำหรับผู้ที่มีโทษสถานเบาจะถูกส่งตัวไปที่แดน 2 (แดนแรกรับ),ต่อมาเมื่อวันที่ 8 มีนาคม 2557 นายกฤษณะ ถูกผู้ต้องขัง 9 คนซ้อมทำร้ายร่างกายซึ่งระหว่างที่ถูกทำร้ายนั้น พัศดีก็เห็นเหตุการณ์ผ่านกล้องวงจรปิด แต่ไม่ได้เข้าระงับเหตุแต่อย่างใด,จนในที่สุดนายกฤษณะ ได้เสียชีวิตภายในห้องขังซอย แดน 2 หลังจากนั้นพัศดี จึงแจ้งให้เจ้าหน้าที่ตำรวจพร้อมอัยการธัญบุรี และ นพ.สุกรี สาและ มาร่วมตรวจชันสูตรพลิกศพ ก่อนจะส่งศพไปชันสูตรที่ รพ.ศูนย์ธรรมศาสตร์รังสิต โดยแพทย์ระบุสาเหตุการตายว่าเลือดออกใต้เยื่อหุ้มสมองชั้นนอก หัวใจวายเฉียบพลัน อย่างไรก็ตาม จากผลตรวจลายนิ้วมือผู้เสียชีวิต ปรากฏว่าผู้ตายที่แท้จริงคือ นายธนกฤต ทรัพย์กิ่ง เพราะนายนายกฤษณะ จึงเจริญ ได้เสียชีวิตไปตั้งแต่ 7 ม.ค.57 หลังจากนี้จะไปเรียกร้องต่อกระทรวงยุติธรรมเพื่อให้ตรวจสอบกรณีการตั้งกรรมสอบการเอาผิดกับเจ้าหน้าที่ในส่วนกรมราชทัณฑ์ทั้ง 7 คน ที่เกี่ยวข้องการเสียชีวิตของผู้ต้องขัง ที่ลงโทษสถานเบาเพียงหักเงินเดือน 300 บาทเป็นเวลา 3 เดือนเท่านั้น นายอัจฉริยะ กล่าว,ด้าน พ.ต.ท.ชัยวิณ กล่าวว่า ป.ป.ท.จะรับเรื่องไว้ทั้งข้อมูลและเอกสาร โดยหลังจากนี้จะต้องสอบข้อมูลทั้งจากผู้ที่ถูกกล่าวหา และในส่วนของผู้เกี่ยวข้องผู้เสียหายมาให้ข้อเท็จเพื่อพิจารณาตรวจสอบให้เกิดความถูกต้องต่อไป.",ประธานชมรมช่วยเหลือเหยื่ออาชญากรรมเข้าร้องเรียนป.ป.ท. ขอความเป็นธรรมให้กับผู้ต้องขังคดีเมาแล้วขับ ที่ถูกนักโทษชายในสถานกักขังกลางปทุมธานี ไม่ต่ำกว่า 9 คน รุมสกรัมจนตายคาคุก แถมเจ้าหน้าที่ราชทัณฑ์ยังไม่ให้การช่วยเหลือ ,,"ผู้ต้องขัง,กฤษณะ จึงเจริญ,รุมทำร้าย,เหยื่ออาชญากรรม,คดีเมาแล้วขับ,สถานกักขังกลางปทุมธานี,เจ้าหน้าที่ราชทัณฑ์,คดีล่าช้า,นักโทษ,ละเว้นการปฏิบัติหน้าที่,ขอความเป็นธรรม,ถูกซ้อมตายคาคุก,กรมราชทัณฑ์,ชมรมช่วยเหลือเหยื่ออาชญากรรม,อาชญากรรม,ข่าว,ข่าวทั่วไทย,ไทยรัฐออนไลน์",https://www.thairath.co.th/content/598693
3482,7 วันอันตรายปีใหม่ 2563 วันที่ 3 อุบัติเหตุรวม 1504 ครั้ง เสียชีวิต 159 ราย บาดเจ็บ 1549 ราย, ดื่มแล้วขับ30 ธ.ค. 2562 รายงานว่าที่ศูนย์อำนวยการป้องกันและลดอุบัติเหตุทางถนน (ศปถ.) ช่วงเทศกาลปีใหม่ พ.ศ. 2563 พล.ต.ท.ดำรงศักดิ์ กิตติประภัสร์ ผู้ช่วยผู้บัญชาการตำรวจแห่งชาติ ในฐานะประธานแถลงข่าวสรุปผลการดำเนินงานของศูนย์อำนวยการป้องกันและลดอุบัติเหตุทางถนนช่วงเทศกาลปีใหม่ 2563 เปิดเผยว่า ศปถ.โดยกรมป้องกันและบรรเทาสาธารณภัยและความร่วมมือของหน่วยงานภาคีเครือข่ายได้รวบรวมสถิติอุบัติเหตุทางถนนประจำวันที่ 29 ธ.ค. 2562 ซึ่งเป็นวันที่สามของการรณรงค์ ขับรถมีน้ำใจ รักษาวินัยจราจร เกิดอุบัติเหตุ 531 ครั้ง ผู้เสียชีวิต 47 ราย ผู้บาดเจ็บ 560 คนสรุปอุบัติเหตุทางถนนสะสมในช่วง 3 วันของการรณรงค์ (27-29 ธ.ค. 2562) เกิดอุบัติเหตุรวม 1504 ครั้ง ผู้เสียชีวิตรวม 159 ราย ผู้บาดเจ็บ รวม 1549 คน สาเหตุที่ทำให้เกิดอุบัติเหตุสูงสุด ได้แก่ ดื่มแล้วขับ ร้อยละ 31.83 ขับรถเร็ว ร้อยละ 30.89 ยานพาหนะที่เกิดอุบัติเหตุสูงสุด ได้แก่ รถจักรยานยนต์ ร้อยละ 80.55 ส่วนใหญ่เกิดบนเส้นทางตรง 65.16 ถนนกรมทางหลวง ร้อยละ 38.42 ถนนใน อบต./หมู่บ้าน ร้อยละ 34.65ช่วงเวลาที่เกิดอุบัติเหตุสูงสุด ได้แก่ ช่วงเวลา 16.01-20.00 น. ร้อยละ 27.68 ผู้บาดเจ็บและเสียชีวิตสูงสุดอยู่ในช่วงอายุ 50 ปีขึ้นไป ร้อยละ 24.88 ทั้งนี้ ได้จัดตั้งจุดตรวจหลัก 2046 จุด เจ้าหน้าที่ปฏิบัติงาน 64599 คน เรียกตรวจยานพาหนะ 956570 คัน มีผู้ถูกดำเนินคดี รวม 216804 ราย มีความผิดฐานไม่สวมหมวกนิรภัย 58550 ราย ไม่มีใบขับขี่ 52434 รายโดยจังหวัดที่เกิดอุบัติเหตุสูงสุด ได้แก่ เชียงใหม่ นครปฐม (จังหวัดละ 25 ครั้ง) จังหวัดที่มีผู้เสียชีวิตสูงสุด ได้แก่ กรุงเทพมหานคร (5 ราย) จังหวัดที่มีผู้บาดเจ็บสูงสุด ได้แก่ นครปฐม (31 คน) สรุปอุบัติเหตุทางถนนสะสมในช่วง 3 วันของการรณรงค์ (27-29 ธ.ค. 2562) เกิดอุบัติเหตุรวม 1504 ครั้งผู้เสียชีวิตรวม 159 ราย ผู้บาดเจ็บ รวม 1549 คน จังหวัดที่ไม่มีผู้เสียชีวิต (ตายเป็นศูนย์) มี 21 จังหวัด จังหวัดที่เกิดอุบัติเหตุสะสมสูงสุด ได้แก่ ลำปาง (48 ครั้ง) จังหวัดที่มีผู้เสียชีวิตสะสมสูงสุด ได้แก่ กรุงเทพมหานคร (10 ราย) จังหวัดที่มีผู้บาดเจ็บสะสมสูงสุด ได้แก่ นครปฐม (56 คน)พล.ต.ท.ดำรงศักดิ์ กล่าวต่อไปว่า ศูนย์อำนวยการความปลอดภัยทางถนน (ศปถ.) ได้สั่งการจังหวัดดำเนินการป้องกันและลดอุบัติเหตุทางถนนอย่างเข้มข้น กำชับเจ้าหน้าที่ประจำจุดตรวจดูแลเส้นทางสายหลัก – สายรองอย่างต่อเนื่อง โดยเฉพาะในช่วงเวลา 16.01-20.00 น. ซึ่งเป็นช่วงที่มีสถิติอุบัติเหตุสูง เน้นการปรับแผนการจัดตั้งจุดตรวจ ด่านตรวจให้สอดคล้องกับสถานการณ์อุบัติเหตุและกลไกระดับพื้นที่ เช่น องค์กรปกครองส่วนท้องถิ่น ตำรวจ จิตอาสาพระราชทาน และอาสาสมัคร โดยได้จัดตั้งด่านชุมชนอย่างต่อเนื่อง เพื่อป้องกันและปรายปรามผู้ที่มีพฤติกรรมเสี่ยงอุบัติเหตุกรณีไม่สามารถป้องกันได้จะประสานชุดเคลื่อนที่เร็วในพื้นที่เพื่อดำเนินการตามกฎหมายต่อไป นอกจากนี้ ได้จัดชุดสายตรวจดูแลความปลอดภัยเส้นทางโดยรอบสถานที่จัดงานรื่นเริง และสถานบันเทิง ในช่วงเวลา 23.00 – 02.00 น. เป็นพิเศษ เน้นกวดขันผู้ขับขี่ที่มีพฤติกรรมเสี่ยงดื่มแล้วขับ โดยเฉพาะกลุ่มเด็กและเยาวชนที่มีอายุไม่ถึง 20 ปี หากเกิดอุบัติเหตุจากการดื่มแล้วขับ ให้ดำเนินคดีและขยายผลการบังคับใช้กฎหมายกับผู้ปกครองและผู้จำหน่ายเครื่องดื่มแอลกอฮอล์อย่างจริงจัง รายงานว่านายวิตถวัลย์ สุนทรขจิต อธิบดีกรมคุมประพฤติ เปิดว่ายอดคดีเมาแล้วขับ 3 วันแรก (27 ธ.ค-29 ธ.ค 2562) ช่วงเทศกาลส่งท้ายปีเก่าปีนี้มีผู้ฝ่าฝืนเมาสุราขณะขับรถ โดยเฉพาะวันที่ 29 ธ.ค.วันเดียวสูงถึง 3894 คดี จำแนกเป็น คดีขับรถขณะเมาสุรา จำนวน 3880 คดี คิดเป็นร้อยละ 99.64 และคดีขับเสพ จำนวน 14 คดี คิดเป็นร้อยละ 0.36 โดยยอดสะสมสถิติคดีที่ศาลสั่งคุมประพฤติ 3 วันที่มีการควบคุมเข้มงวด รวม 4601 คดี จำแนกเป็นคดีขับรถขณะเมาสุราจำนวน 4452 คดี คิดเป็นร้อยละ 96.76 คดีขับเสพ จำนวน 138 คดี คิดเป็นร้อยละ 3 นอกจากนี้ ยังมีคดีขับซิ่ง 1 คดีและขับประมาทอีก 10 คดีอธิบดีกรมคุมประพฤติ กล่าวอีกว่าหากเปรียบเทียบจำนวนคดีในปี 62 ซึ่งเป็นช่วงเวลาเดียวกับพบว่าปีนี้มีสถิติคดีสูงกว่า 1500 คดี และจากการตรวจสอบประวัติการกระทำผิดข้อหาขับรถขณะเมาสุราพบว่ามีผู้ทำผิดซ้ำ 36 คดี โดย กทม.ยังมีสถิติคดีขับรถขณะเมาสุราสะสมสูงสุดคือ 289 คดี ขอนแก่น 254 คดี และมหาสารคาม 237 คดีตามลำดับ อย่างไรก็ตามแม้ว่าจะเข้าสู่วันที่ 3 ที่มีการควบคุมเข้มงวด แต่ยังมีประชาชนทยอยเดินทางกลับภูมิลำเนาและท่องเที่ยว ในช่วงเทศกาลปีใหม่ 2563 จึงทำให้สภาพจราจรยังคงหนาแน่น จึงขอให้ประชาชนใช้ความระมัดระวัง,สรุปอุบัติเหตุทางถนนสะสมในช่วง 3 วันของการรณรงค์ (27-29 ธ.ค. 2562) เกิดอุบัติเหตุรวม 1504 ครั้ง ผู้เสียชีวิตรวม 159 ราย ผู้บาดเจ็บ รวม 1549 คน สาเหตุที่ทำให้เกิดอุบัติเหตุสูงสุด คือ,"สังคม,คุณภาพชีวิต","7 วันอันตรายปีใหม่ 2563,7 วันอันตราย,อุบัติเหตุทางถนน",https://prachatai.com/journal/2019/12/85725
9977,อนุทิน นั่งเครื่องบินส่วนตัว ควงเนวิน ลงคะแนนที่บุรีรัมย์ (คลิป),"เสี่ยหนู อนุทิน ชาญวีรกูล หัวหน้าพรรคภูมิใจไทย นั่งเครื่องบินส่วนตัวลงคะแนนที่บุรีรัมย์ เชิญชวนประชาชนออกมาใช้สิทธิ์เลือกตั้งกันมากๆ ย้ำ ขอให้ทุกคนเคารพสิทธิ์ และยอมรับในคะแนนเสียงของพี่น้องประชาชน,วันที่ 24 มี.ค. บรรยากาศการลงคะแนนเสียงเลือกตั้ง ส.ส. ในเขตพื้นที่ จ.บุรีรัมย์ ทั้ง 307 หน่วยเลือกตั้ง ของเขตเลือกตั้งที่ 1 อ.เมือง บุรีรัมย์ ผู้มีสิทธิ์ต่างทยอยเดินทางมาลงคะแนนกันอย่างคึกคักตั้งแต่ช่วงเช้า ขณะที่บางหน่วยเลือกตั้งมีประชาชนโดยเฉพาะผู้สูงอายุเดินทางมารอลงคะแนนก่อนเปิดหีบ ภายหลังการเปิดหีบลงคะแนน ในเวลา 08.00 น. แล้ว ในเวลา 09.30 น. บุคคลในตระกูลชิดชอบ ซึ่งเป็นบุตรชายและบุตรสาวของ นายเนวิน ชิดชอบ ได้เดินทางมาลงคะแนนเลือกตั้ง ในหน่วยเลือกตั้งที่ 20 ศาลากลางหมู่บ้าน บ.ศิลาชัย หมู่ที่ 15 ต.อิสาณ อ.เมืองบุรีรัมย์ ก่อนที่ นาย ศักดิ์สยาม ชิดชอบ เลขาธิการพรรคภูมิใจไทย (ภท.) ซึ่งเป็นผู้ที่มีสิทธิ์ลงคะแนนเสียงลำดับที่ 98 ในหน่วยเดียวกันจะเดินทางไปใช้สิทธิ์ ในเวลา 13.00 น. โดยมีประชาชนในพื้นที่ที่ให้การสนับสนุน ให้การต้อนรับ ในขณะที่ปรากฏรายชื่อของ นายชัย ชิดชอบ อดีตประธานสภาผู้แทนราษฎร มีรายชื่อเป็นผู้ใช้สิทธิ์ลำดับที่ 95 ในหน่วยเลือกตั้งนี้เช่นกัน,สำหรับ นายอนุทิน ชาญวีรกูล หน.พรรคภูมิใจไทย มีชื่อการใช้สิทธิ์เลือกตั้งลำดับที่ 114 เขตเลือกตั้งที่ 1 หน่วยเลือกตั้งที่ 6 หมู่ที่ 4 ต.อิสาณ อ.เมืองบุรีรัมย์ ซึ่งตามกำหนดการแล้วจะเดินทางด้วยเครื่องบินส่วนตัว จาก กทม. มายังท่าอากาศยานบุรีรัมย์ อ.สตึก จ.บุรีรัมย์ จากนั้นจะเดินทางโดยรถยนต์เพื่อมาใช้สิทธิ์ลงคะแนนเสียงในเวลา 13.15 น. เช่นเดียวกันกับ นายเนวิน ชิดชอบ ประธานสโมสรฟุตบอลบุรีรัมย์ยูไนเต็ด (ผู้ใช้สิทธิ์ลำดับที่ 108) และ นางกรุณา ชิดชอบ นายก อบจ.บุรีรัมย์ (ผู้ใช้สิทธิ์ลำดับที่ 110),โดยนายอนุทิน ชาญวีรกูล ยังได้เชิญชวนประชาชนผู้มีสิทธิ์ลงคะแนน ออกมาใช้สิทธิ์กันให้ครบตามจำนวน ทุกพื้นที่ และขอให้ทุกคนเคารพสิทธิ์ และยอมรับในคะแนนเสียงของพี่น้องประชาชน เพื่อประเทศชาติ ที่มีองค์พระมหากษัตริย์เป็นประมุข โดยตนเองในนามหัวหน้าพรรคจะรอลุ้นผลคะแนนอยู่ในพื้นที่จังหวัดบุรีรัมย์ ซึ่งเป็นเสมือนบ้านของตนเอง สำหรับบรรยากาศการออกไปใช้สิทธิ์ของประชาชนในหน่วยเลือกตั้งต่าง ๆ ในพื้นที่ จ.บุรีรัมย์ เป็นไปอย่างคึกคัก และต่อเนื่อง โดยเฉพาะในช่วงครึ่งวันเช้า ท่ามกลางสภาพอากาศที่เอื้ออำนวย ไม่ร้อน มีเมฆมาก และท้องฟ้าหลัวตั้งแต่เช้า โดยยังไม่มีรายงานความไม่สงบ หรือการกระทำผิดกฎหมายเลือกตั้งเกิดขึ้นในทุกหน่วยเลือกตั้งแต่อย่างใด,สำหรับจังหวัดบุรีรัมย์ แบ่งเป็น 8 เขตเลือกตั้ง มีจำนวนหน่วยเลือกตั้ง จำนวน 2,442 หน่วย ผู้มีสิทธิ์เลือกตั้ง 1,224,619 คน ขณะที่ทางกกต.จังหวัดบุรีรัมย์ คาดว่า ภายหลังการปิดหีบลงคะแนนในเวลา 17.00 น. จะสามารถนับผลคะแนนได้แล้วเสร็จในเวลา 19.00 น. และจะสามารถทราบผลคะแนนอย่างไม่เป็นทางการได้ในเวลาไม่เกิน 21.00 น. ของวันนี้",เสี่ยหนู อนุทิน ชาญวีรกูล หัวหน้าพรรคภูมิใจไทย นั่งเครื่องบินส่วนตัวลงคะแนนที่บุรีรัมย์ เชิญชวนประชาชนออกมาใช้สิทธิ์เลือกตั้งกันมากๆ ย้ำ ขอให้ทุกคนเคารพสิทธิ์ และยอมรับในคะแนนเสียงพี่น้อง,เลือกตั้ง,"เลือกตั้ง62,อนุทิน ชาญวีรกูล,นั่งเครื่องบินส่วนตัว,ไปเลือกตั้งบุรีรัมย์,ภูมิใจไทย,เลือกตั้ง",https://www.thairath.co.th/news/politic/1527683
5380,มองสังคมผ่าน ถ้ำหลวง-ขุนน้ำนางนอน ว่าด้วยตำนาน ความเชื่อ อาถรรพ์ สิ่งเร้นลับในยุค 4.0,ถ้ำ ถือเป็นสถานที่ท่องเที่ยวทางธรรมชาติที่สำคัญประเภทหนึ่ง เป็นสถานที่ที่เราจะพบความสวยงามที่สร้างสรรค์ด้วยธรรมชาติ ไม่ว่าจะหินงอก หินย้อย ความสวยงามเหล่านี้ล้วนแล้วแต่ดึงดูดความสนใจของผู้ที่ชื่นชอบและพร้อมที่จะผจญภัยเพื่อจะได้ชื่นชมเสน่หาของความสวยงามแห่งธรรมชาตินั้นแต่ภายใต้ความสวยงามแห่งธรรมชาติที่เย้ายวนใจให้ผู้คนหลงใหลเหล่านั้น ถ้ำ กลับมีความพิศวง ความเร้นลับ อาถรรพ์ต่างๆ ที่ปรากฏออกมาตามความเชื่อ ตำนาน และคำเล่าลือกันของคนในพื้นที่ อย่างกรณีถ้ำหลวง-ขุนน้ำนางนอน อ.แม่สาย จ.เชียงราย ที่ได้เกิดเหตุการณ์สะเทือนใจขึ้นอีกครั้งเมื่อมีเด็กและโค้ชจำนวน 13 คนได้หายเข้าไปในถ้ำแห่งนั้นตั้งแต่วันที่ 23 มิถุนายนที่ผ่านมา ซึ่งจนถึงตอนนี้ก็ยังหากลุ่มเด็กที่หลงหายเข้าไปในถ้ำไม่พบ สร้างความฉงนงงงวยให้กับผู้คนในสังคมจนทำให้เกิดกระแสความเชื่อที่เล่าลือกันไปต่างๆว่าด้วยตำนานถ้ำหลวง-ขุนน้ำนางนอนอุทยานถ้ำหลวง-ขุนน้ำนางนอนนี้ตั้งอยู่ในภูเขาหรือดอยที่ชาวบ้านเรียกกันว่า ดอยนางนอน ผู้เขียนในฐานะคนที่เกิดและโตในพื้นที่แถบนี้จึงพอจะได้ยินตำนานเรื่องราวต่างๆ อยู่พอสมควร โดยมีตำนานเล่าขานกันมาหลายสำนวน เช่น เล่ากันว่าเป็นหญิงสูงศักดิ์หนีตามนายทหาร ได้อยู่ร่วมกันจนผู้หญิงท้องแก่ วันหนึ่งสามีของเธอได้ออกไปทำนาและถูกพ่อของผู้หญิงฆ่าตาย เมื่อเธอออกไปส่งข้าวส่งน้ำให้สามีแต่พบว่าสามีหายไป เธอจึงนอนรออยู่ที่นั่น เมื่อสามีไม่กลับมาจึงกลั้นใจตาย กลายเป็น ดอยนางนอนรอผัว หรือว่ากันว่าเป็นผู้หญิงท้องแก่ที่ถูกผัวทิ้ง นอนรอคอยผัว จนถึงทุกวันนี้ดวงวิญญาณก็ยังคงรอคอยสามีของเธออยู่แน่นอน ตำนานดังกล่าวเกิดขึ้นเพื่อให้สัมพันธ์กับรูปทรงสัณฐานของแนวเขาลูกนี้ที่มีลักษณะคล้ายกับผู้หญิงท้องคนหนึ่งนอนเหยียดยาวกั้นชายแดนไทย-พม่าอยู่ซึ่งหากกล่าวในเชิงวิชาภูมิศาสตร์ ชื่อแนวเขาลูกนี้คือ เทือกเขาแดนลาว เป็นแนวเขาที่ใช้เป็นเส้นแบ่งเขตแดนระหว่างประเทศไทยและประเทศพม่า ดังนั้นด้วยตำนานดังกล่าวจึงทำให้เชื่อกันว่าพื้นที่ขุนเขาแห่งนี้ เจ้าแม่นางนอน รวมถึงผีป่า ผีเขา หรือผีอารักษ์คอยดูแลรักษาอยู่3 ปัจจัยที่นำสู่ความเชื่อและตำนานต่างๆ ความเชื่อ ตำนาน และสิ่งเร้นลับที่เกิดจาก ถ้ำ รวมถึงที่อื่นๆ มีเหตุที่สามารถอธิบายหลักๆ ได้ 3 ปัจจัยสำคัญ1.ตำนานที่เร้นลับเกี่ยวกับถ้ำ ที่สัมพันธ์กับเรื่องราวเหนือธรรมชาติต่างๆ เหล่านี้เป็นส่วนหนึ่งที่เกิดจาก ความไม่รู้ และ ไม่สามารถอธิบายได้ ว่าลักษณะที่แปลกประหลาดของธรรมชาตินั้นเกิดขึ้นได้อย่างไรด้วยการใช้วิธีคิดแบบวิทยาศาสตร์ เพราะฉะนั้นถ้ำ แหล่งน้ำใหญ่ๆ ภูเขา ฯลฯ จึงถูกสร้างคำอธิบายขึ้นมาเป็นตำนานที่ผูกโยงกับเรื่องราวเร้นลับต่างๆ ไม่ว่าจะเชื่อกันว่าถ้ำเป็นที่อยู่ของพญานาค เป็นการกระทำของพญานาคดังในความเชื่อแถบอีสาน หรือแม้แต่ปรากฏการณ์ธรรมชาติที่เกิดขึ้นในอดีตก็จะถูกผูกโยงอยู่กับเรื่องราวต่างๆ เหล่านี้ เช่น กรณีเวียงหนองหล่ม ที่มีตำนานเกี่ยวกับการกินปลาไหลเผือก เป็นต้น 2.ศาสนาผี (animism) และแนวคิดเรื่องการบูชาธรรมชาติ (nature worship) ความเชื่อนี้ถือเป็นความเชื่อทางศาสนาแรกๆ ของโลกเลยก็ว่าได้ เกิดขึ้นจากความกลัวที่เกิดจากความไม่รู้ว่าปรากฏการณ์ธรรมชาติ ฝนตก ฟ้าร้อง ฟ้าผ่า น้ำท่วม แผ่นดินไหว เกิดขึ้นจากอะไร เกิดขึ้นได้อย่างไร จึงเกิดการบูชาธรรมชาติและการสร้างเทพาอารักษ์ตามสิ่งเหล่านั้น เช่น ถ้ำหลวงเชียงดาว อ.เชียงดาว จ.เชียงใหม่ ก็เชื่อกันว่าเป็นที่สิงสถิตหรือเป็นที่อยู่ของเจ้าหลวงคำแดง ผู้ที่เป็นใหญ่ที่สุดในผีอารักษ์เมืองเชียงใหม่ หรือแม้แต่บนยอดดอยหลวงเชียงดาวที่เรียกกันว่าอ่างสลุง ก็เชื่อกันว่าเป็นพื้นที่ชุมนุมของเหล่าผีอารักษ์เมืองเชียงใหม่ และแน่นอนว่าคำอธิบายตำนานเกี่ยวกับดอยนางนอน ถ้ำหลวง รวมถึงขุนน้ำนางนอน จึงเกิดพิธีกรรมการเซ่นสรวงบูชาเพื่ออ้อนวอนต่อสิ่งศักดิ์สิทธิ์เหล่านั้นเกิดขึ้น แม้ว่าพุทธศาสนาได้เข้ามามีอิทธิพลในดินแดนอุษาคเนย์ แต่ความเชื่อดังกล่าวกลับผสานอยู่กับความเชื่อพุทธศาสนาอย่างลงตัว กลายเป็นสิ่งที่เรียกว่า พุทธศาสนาแบบชาวบ้าน คือพุทธศาสนาที่คอยตอบสนองความคาดหวังในการดำเนินชีวิตของผู้คนในสังคม ไม่ใช่พุทธศาสนาในเชิงปรัชญาที่เน้นให้ความสำคัญกับเรื่องสัจธรรมเป็นหลัก และพุทธศาสนาแบบชาวบ้านยังคงดำรงอยู่ในวิถีชีวิตคนในปัจจุบันอย่างแยกไม่ออก 3.ดังที่กล่าวไปแล้ว ด้วยไม่สามารถอธิบายได้ว่าถ้ำเกิดขึ้นได้อย่างไร รวมถึงแนวคิดการบูชาธรรมชาติ บูชาผี รวมถึงความเร้นลับของธรรมชาติที่สร้างขึ้นนั้น ทำให้ถ้ำถูกทำให้กลายเป็นสิ่งที่เรียกว่า พื้นที่ศักดิ์สิทธิ์ จึงมีการสร้างรูปเคารพต่างๆ ตามศาสนา ความเชื่อ หรือตำนานไว้ภายในถ้ำหรือบางแห่งก็มีการสร้างพระธาตุองค์เล็กๆ หรือปั้นพระพุทธเพื่อประดิษฐานไว้ในถ้ำจำนวนมาก หรือเล่าลือถึงการเชื่อมโยงถ้ำกับพื้นที่ศักดิ์สิทธิ์ตามความเชื่อด้วย เช่น เล่าว่าถ้ำหลวงดอยนางนอนเชื่อมไปถึงถ้ำหลวงเชียงดาว หรือแม้แต่ทะลุไปเมืองพญานาคได้ ไม่เพียงเท่านั้น เพราะยังอาจจะเกิดคำเล่าลือในกลุ่มชาวบ้านในแง่ความมหัศจรรย์ที่ว่า วันพระวันศีลจะได้ยินเสียงฆ้องเสียงกลองดังออกมาจากภายในถ้ำ สิ่งเหล่านี้ล้วนแล้วแต่เป็นสิ่งที่สร้างพื้นที่ศักดิ์สิทธิ์ขึ้นมา พื้นที่ศักดิ์สิทธิ์แห่งนี้จึงเป็นพื้นที่สร้างบารมีของพระเกจิ ดังกรณีที่เล่ากันว่ามีครูบาสำคัญรูปหนึ่งในเชียงรายสามารถจุดเทียนเล่มหนึ่งเดินผ่านถ้ำหลวงดอยนางนอนไปโผล่ที่ถ้ำหลวงเชียงดาวบ้าง ไปโผล่ที่เมืองหงสา เมืองเงี้ยว เมืองม้าน (ผู้เขียนเขียนตามคำบอกเล่า)ความเชื่อที่ยังดำรงอยู่กับยุคสมัยที่เรียกว่า 4.0อย่างไรก็ตาม แม้ในปัจจุบันนี้จะอยู่ในยุคที่เชื่อกันว่าเป็นยุค 4.0 ผู้คนมีความรู้และสามารถเข้าใจปรากฏการณ์ธรรมชาติต่างๆ ด้วยหลักการวิทยาศาสตร์ได้แล้ว แต่เราไม่สามารถปฏิเสธได้ว่าพื้นฐานความเชื่อเหล่านั้นยังคงดำรงอยู่ในวิถีชีวิตของผู้คน ดังนั้นเมื่อเกิดเหตุการณ์ดังที่เกิดขึ้นคือมีคน 13 คนหายไปอย่างน่าอัศจรรย์ในถ้ำหลวง แล้วก็ยังหาไม่เจอแม้จะใช้หน่วยงานหรือเทคโนโลยีเข้าช่วย เหตุการณ์นี้จึงถูกอธิบายด้วยพื้นฐานความเชื่อดังกล่าวที่ยังดำรงในวิธีคิดของชาวบ้าน จึงปรากฏเรื่องเล่าลือไปต่างๆ นานา ไม่ว่าจะเรื่อง ผีบังตา เจ้าป่าเจ้าเขาเอาซ่อน เจ้าแม่ดอยนางนอนต้องการคน ซึ่งก็วิพากษ์วิจารณ์กันไปว่าอาจจะเกิดเพราะผู้ประสบภัยได้ไปกระทำการอะไรให้เจ้าป่าเจ้าเขาไม่พอใจ จึงทำให้ถูกลงโทษ หรือทำให้หาไม่เจอดังนั้นเมื่อความเชื่อนี้ยังดำรงอยู่ และความไม่รู้ ความไม่ชัดเจน ความคลุมเครือที่ครอบงำจิตใจผู้คน โดยเฉพาะผู้ปกครองและญาติๆ ของเด็กๆ ที่หายตัวไป เช่น ไม่รู้ว่าเด็กอยู่ที่ไหน ไม่รู้จะหาเด็กเจอไหม เด็กจะเป็นตายร้ายดีอย่างไร พิธีกรรมการเซ่นสรวงบูชาเพื่อกราบไหว้อ้อนวอนต่อสิ่งเหนือธรรมชาติที่คอยดูแลรักษาขุนเขาเหล่าถ้ำทั้งหลาย จึงเกิดขึ้นเพื่อตอบสนองความไม่สบายอกไม่สบายใจที่เกิดขึ้นจากความคลุมเครือ ความไม่รู้ ความไม่ชัดเจนนั้น ควบคู่ไปกับการปฏิบัติการค้นหาของหน่วยงานต่างๆ ที่เข้ามาช่วยเหลือในเชิงจิตวิทยา พิธีกรรมมีส่วนเติมเต็ม แต่บางคนใช้หากินถึงแม้ว่าการกระทำดังกล่าวจะถูกวิพากษ์วิจารณ์จากสังคมภายนอกว่าเป็นการกระทำที่ไร้สาระและไม่มีประโยชน์ แต่อย่าลืมว่าพิธีกรรมเหล่านี้มีส่วนเติมเต็มช่องว่างที่เกิดจากความไม่รู้ ความไม่ชัดเจน และความคลุมเครือนั้น และยังเป็นส่วนช่วยสร้างความหวัง สร้างพลัง สร้างกำลังใจให้คนที่รอ คนที่หา และคนที่หายไปพร้อมๆ กัน ดังนั้นจึงหวังอยากให้ทุกคนเข้าใจพิธีกรรมความเชื่อในแง่ของการตอบสนองในเชิงจิตวิทยามากกว่าจะไปมองประโยชน์ในเชิงรูปธรรมสุดท้าย ณ ตอนนี้ผู้เขียนคิดว่าพื้นที่ดังกล่าวนั้นเป็นพื้นที่ที่กำลังต้องการความหวัง เป็นพื้นที่ที่ต้องการกำลังใจ ดังนั้นการประกอบพิธีกรรมหรืออะไรก็ตามที่จะสามารถช่วยสร้างความหวัง สร้างกำลังใจให้กับ คนที่รอ คนที่หา และคนที่หาย โดยไม่ไปรบกวนการปฏิบัติหน้าที่ของเจ้าหน้าที่ ผู้เขียนก็คิดว่าน่าจะสามารถกระทำได้เท่าที่สมควรแต่สำหรับใครที่หวังจะสร้างกระแสหากินโดยการสร้างดราม่ามาบั่นทอนความหวังและกำลังใจของ คนที่รอคอยและคนที่ค้นหา อย่างกรณีของร่างทรงที่อ้างได้ว่าสัมผัสได้ถึงสภาพของเด็กในถ้ำที่นั่งร้องไห้ บอกว่าเด็กไม่ไหวแล้ว หิวข้าว หิวน้ำ คิดถึงบ้าน ถ้าเป็นการกระทำเช่นนี้ ผู้เขียนคิดว่าควรหยุดกระทำ เพราะมันไม่ได้ช่วยให้สถานการณ์ดีขึ้นมาเลย อ้างอิง: ,เมื่อเกิดเหตุการณ์ที่เด็กและโค้ช 13 คนหายไปอย่างน่าอัศจรรย์ในถ้ำหลวง พิธีกรรมเหล่านี้มีส่วนเติมเต็มช่องว่างที่เกิดจากความไม่รู้ ความไม่ชัดเจน และความคลุมเครือนั้น และยังเป็นส่วนช่วยสร้างความหวัง สร้างพลัง สร้างกำลังใจให้คนที่รอ คนที่หา และคนที่หายไปพร้อมๆ กัน ดังนั้นจึงหวังให้ทุกคนเข้าใจพิธีกรรมความเชื่อในแง่ของการตอบสนองในเชิงจิตวิทยามากกว่าจะไปมองประโยชน์ในเชิงรูปธรรมแต่สำหรับใครที่หวังจะสร้างกระแสหากินโดยการสร้างดราม่ามาบั่นทอนความหวัง ถ้าเป็นการกระทำเช่นนี้ ผู้เขียนคิดว่าควรหยุดกระทำ เพราะมันไม่ได้ช่วยให้สถานการณ์ดีขึ้นมาเลย,,,https://thestandard.co/opinion-tham-luang-khunnam-nang-non-forest-park/
9628,เจษ ไหปลาร้าแตก มีสาวคอยดูแล,"ไม่เปิดตัวแรงเกรงใจฝ่ายหญิง รอให้ถึงเวลาจริงจัง,โหมฟิตออกกำลังกายหนักซะจนกระดูกไหปลาร้าแตก แถมไม่รู้ว่ามีสาวคอยดูแลรึเปล่าเพราะไม่ค่อยมีใครรู้เรื่องราวความรักของพระเอกหนุ่ม เจษ-เจษฎ์พิพัฒ ติละพรพัฒน์ ที่เจ้าตัวขอเก็บเรื่องหัวใจไว้ ล่าสุดเจอ เจษ มาร่วมงานบวงสรวงเปิดกล้องละคร มายาพิศวาส ที่อาคารจีเอ็มเอ็ม แกรมมี่ เลยต้องอัปเดตอาการไหปลาร้าแตก? ยังไม่ดีขึ้นเลย หมอเพิ่งบอกว่าต้องรอสัก 2-3 เดือนกระดูกมันถึงเชื่อมกันสนิท ช่วงนี้ออกกำลังกายก็ทำได้แค่คาร์ดิโอ ปั่นจักรยาน วิ่ง แต่ฟิตเนสยกเวทยังไม่ได้ อาการปวดมันจะจี๊ดๆไปหาคุณหมอเดือนละครั้ง ผลกับการใช้ชีวิตก็ถ้านอนทับแขนตื่นเช้ามาก็จะเจ็บ ผลกับการทำงานยังไม่เจอ ไม่น่าจะมีอะไร แต่เรื่องนี้เล่นเป็นตำรวจเป็นยังไงเดี๋ยวจะมาบอกแต่มันยังไม่ถึงขั้นเจ็บจนใช้ไม่ได้ คุณหมอบอกว่าถ้าทำอะไรแล้วไม่เจ็บคือทำได้หมด ไม่ถึงต้องผ่าตัดครับ เพราะมันแค่ร้าว แค่แตก ไม่ถึงขั้นหัก โอกาสหายร้อยเปอร์เซ็นต์ก็อาจจะมีครับ แฟนสาวดูแลยังไงบ้าง? เพื่อนครับๆ (ยิ้ม) เค้าก็บอกว่าอย่าเล่นหนัก คือเราต้องออกกำลังกายอยู่แล้วมันเป็นอาชีพเรา เราก็ทำเท่าที่ทำได้,เมื่อไหร่จะใจอ่อนเรียกแฟนกับสาวที่คุย? ผมว่าเมื่อเราจริงจังกับเรื่องนี้ร้อยเปอร์เซ็นต์ให้มันเป็นเรื่องหลักในชีวิต กลัวเค้าคิดว่าเราไม่จริงจังกับเค้ารึเปล่า? ตอนนี้เราจริงจังกับงานกับครอบครัว เราก็พยายามทำงานของเราให้ดีและดูแลครอบครัวตัวเองไปก่อน เค้าเข้าใจเรามั้ยที่เราไม่ค่อยเปิดหรือไม่ค่อยพูดถึง? เราคุยกันแล้วครับ เรารู้สึกว่าในอาชีพเราและในความเหมาะสมเป็นแบบนี้ดีกว่าคือก็ไม่ได้เงียบนะ ถ้าในสังคมทั่วไปถ้าได้เจอกันก็ไปไหนมาไหนด้วยกันปกติ กับสื่อก็พูดเท่าที่ต้องพูด เพราะเราเกรงใจเค้าหรือเกรงใจครอบครัวเค้า? ใช่ๆ ผมเกรงใจเค้าและครอบครัวเค้า ก็มีโอกาสเคยเจอแล้ว มีถ่ายรูปคู่กันไว้บ้างมั้ย? มีบ้างครับ วันเกิดหรือวันวาเลนไทน์จะเปิดตัวมั้ย? ก็ถ้าเป็นเทศกาลก็ตามความเหมาะสม ไม่ให้มันน้อยจนหายไปเลยเหมือนเค้าไม่มีตัวตนก็ไม่ใช่ แต่ก็ไม่ใช่จะลงอะไรนักหนา เคยทำแว้บๆ แต่พี่อาจจะไม่รู้ (หัวเราะ) เค้าหึงหรือหวงเราบ้างมั้ย? ไม่ค่อยนะครับ ผมน่าไว้ใจ (ยิ้ม) ก็ราบรื่นดี แต่พอมีความรักก็ทำให้เราดูสีหน้าสดใสมากขึ้น? จริงๆแล้วคนเรา คิดบวกไว้ก่อนเป็นเรื่องที่ดี เมื่อก่อนผมก็เป็นคนเครียดคนนึง แต่ก็รู้สึกว่าเครียดไปมันก็ไม่เป็นผลดี ก็เลยร่าเริง พยายามคิดบวก,เค้ามีส่วนทำให้เราคิดบวกมั้ย? เกี่ยวนะครับแต่ก็เป็นส่วนนึง คนเรายิ่งโต ยิ่งควรเข้าใจทุกอย่าง มีเวลาเจอกันบ้างมั้ย? น้อยครับ ทำงานเยอะ ถามว่าคิดถึงเรื่องแต่งงานมั้ย มันเป็นเรื่องอนาคตแต่ส่วนตัวผมอยากแต่งงานอยู่แล้วแต่ไม่ได้คิดว่าต้องเมื่อไหร่ ตอนนี้ฝ่ายหญิงแพลนทำอะไรอยู่? เค้าน่าจะไปเรียนต่อ แพลนมานานแล้ว คิดว่าอาจจะไปยุโรป กลัวเรื่องความห่างมั้ย? นิดนึงแต่ก็ต้องเข้าใจเหมือนเค้ากลัวมั้ยเวลาเราเจอดาราผู้หญิง สุดท้ายก็ต้องเชื่อใจกัน ก็เลือกเชื่อใจตั้งแต่ตอนนี้ เค้าไปเรียนนานแค่ไหน? อาจจะเรียนใบละปี เค้าว่าจะเรียน 2 ใบ แต่คงไม่ไปนานก็คงกลับมาเจอครอบครัวเจอเพื่อนเค้าบ้าง จะมีบินไปหามั้ย? ถ้าเพื่อนเค้าไป ก็อาจจะไป แต่ไม่ได้เจาะจงว่าจะไป ผมก็มีอะไรต้องทำ เราโตแล้วไม่ได้ต้องตัวติดกัน หรือคุยกันทุกวัน",โหมฟิตออกกำลังกายหนักซะจนกระดูกไหปลาร้าแตก แถมไม่รู้ว่ามีสาวคอยดูแลรึเปล่าเพราะไม่ค่อยมีใครรู้เรื่องราวความรักของพระเอกหนุ่ม เจษ-เจษฎ์พิพัฒ ติละพรพัฒน์,"บันเทิง,ข่าวบันเทิง","เจษ เจษฎ์พิพัฒ ติละพรพัฒน์,กระดูกไหปลาร้าแตก,ออกกำลังกายหนัก,มายาพิศวาส,ความรัก",https://www.thairath.co.th/entertain/news/1305847
1275,เปรี้ยวร่ำไห้โดนซัก แยกขัง 3 คนส่งชั้นดีประกบ (คลิป),"2 ตม.แม่สายถ่ายรูปคู่ถูกเด้ง,คดีฆ่าหั่นศพน้องแอ๋มพ่นพิษ รอง ผกก.ตม.จ.เชียงราย กับรอง สว. โดนเด้งไปช่วยราชการ ศปก. ตม.5 พร้อมตั้งกรรมการสอบสวน หลังมีภาพถ่ายคู่ผู้ต้องหาสาวโหดมาส์กหน้าขาวเผยแพร่ในโลกโซเชียลจนถูกวิพากษ์วิจารณ์อย่างหนัก ด้าน ศรีสุวรรณ ยื่นร้องเรียน สตง. ตรวจสอบรายชื่อตำรวจทั้ง 99 นาย ร่วมจับกุมจริงหรือไม่ รวมทั้งตรวจสอบการใช้อำนาจสั่งการเครื่องบินตำรวจรับส่งผู้ต้องหา 4 เที่ยวบิน ศรีวราห์ โต้นิ่มๆ รายชื่อส่วนใหญ่เป็นชื่อผู้บังคับบัญชา อำนวยการ ไม่ใช่ผู้จับกุม ถือเป็นเรื่องไร้สาระ ขณะที่ ผบ.เรือนจำกลางขอนแก่น เปรี้ยวหั่นศพ เครียดจัดหลังถูกส่งเข้าเรือนจำ ส่วนเพื่อนปรับตัวได้ ส่งนักโทษชั้นดีประกบกลัวผู้ต้องหาฆ่าตัวตาย,ยังเป็นที่จับตามองของสังคมในคดีฆ่าหั่นศพ น.ส.วริศรา หรือแอ๋ม กลิ่นจุ้ย สาวสถานบริการเมืองขอนแก่น หลังตำรวจได้ตัวผู้ต้องหาครบแล้วทั้ง 5 คน คือ น.ส.จิดารัตน์ หรือเบนซ์ พรหมคุณ นายวศิน นามพรหม ส่วนสาวหัวโจกกับเพื่อนอีก 2 คน คือ น.ส.ปรียานุช หรือเปรี้ยว โนนวังชัย น.ส.กวิตา หรือเอิร์น ราชดา และ น.ส.อภิวันท์ หรือแจ้ สัตยบัณฑิต เจ้าหน้าที่พม่าส่งมอบตัวให้กับตำรวจ ตม.จ.เชียงราย เมื่อตอนคืนวันที่ 3 มิ.ย.ที่ผ่านมา ถูกคุมตัวไปทำแผนประกอบคำรับสารภาพ และส่งเข้าเรือนจำกลางขอนแก่นไปแล้ว คดียังอยู่ในระหว่างการสอบสวนของพนักงานสอบสวน สภ.เขาสวนกลาง จ.ขอนแก่น ขณะที่การทำงานของตำรวจยังถูกวิพากษ์วิจารณ์ในโลกสังคมออนไลน์อย่างหนัก,ความคืบหน้าการสอบสวนคดีฆ่าหั่นศพเมื่อเวลา 14.00 น. วันที่ 6 มิ.ย. พ.ต.อ.ภาคภูมิ พิสมัย ผกก.สภ.เขาสวนกวาง เปิดเผยว่า ได้ผู้ต้องหาครบทั้ง 5 คน ให้การรับสารภาพตลอดทุกข้อกล่าวหา 4 คน คือ น.ส.เปรี้ยว น.ส.เอิร์น น.ส.แจ้ และนายวศิน มีเพียง น.ส.เบนซ์ให้การปฏิเสธทุกข้อกล่าวหา เพราะขณะเกิดเหตุทำงานอยู่ที่กรุงเทพฯ ขณะนี้ผู้ต้องหาหญิง ถูกคุมขังที่เรือนจำกลางขอนแก่น ส่วนผู้ต้องหาชาย ถูกคุมขังที่ทัณฑสถานบำบัดพิเศษขอนแก่น ส่วนหลักฐานต่างๆที่เกี่ยวข้องในคดีก็ได้มาครบแล้วเช่นกัน พนักงานสอบสวน มีอำนาจในการขอฝากขังได้ทั้งหมด 7 ครั้ง ครั้งละ 12 วัน คือมีเวลาในการทำสำนวน 84 วัน จะต้องทำสำนวนให้รัดกุมชัดเจน ส่วนจะแล้วเสร็จเมื่อใดยังตอบไม่ได้ แต่ยืนยันว่าทำกันอย่างรอบคอบและต้องให้แล้วเสร็จตามกำหนด หากจะต้องสอบสวนผู้ต้องหาเพิ่มเติมก็ประสานทางเรือนจำขอนแก่นและทัณฑสถานบำบัดพิเศษขอนแก่น เข้าไปสอบสวนได้,ที่เรือนจำกลางขอนแก่น นายวีรชัย เพชรัตน์ ผู้บัญชาการเรือนจำกลางขอนแก่น เปิดเผยว่า หลังได้รับตัว น.ส.เปรี้ยว กับเพื่อนอีก 2 คน เมื่อเย็นวันที่ 5 มิ.ย.ที่ผ่านมา เจ้าหน้าที่ได้นำตัวไปทำประวัติ ตรวจสุขภาพและนำเข้าเครื่องเอกซเรย์ตรวจหาสิ่งของที่อาจซุกซ่อนเข้ามาตามระเบียบปกติ พบว่า น.ส.แจ้มีสารเสพติดในปัสสาวะ น.ส.แจ้ยอมรับว่าขณะหลบหนีอยู่ฝั่งพม่าได้เสพยาบ้าไปราว 30 เม็ด ซึ่งได้ส่งปัสสาวะไปตรวจที่ศูนย์วิทยาศาสตร์ขอนแก่นให้แน่ชัดอีกครั้ง ส่วน น.ส.เปรี้ยว กับ น.ส.เอิร์น ไม่พบสารเสพติดแต่อย่างใด,ผบ.เรือนจำกลางขอนแก่นกล่าวต่อว่า นอกจากนี้ ยังพบว่า น.ส.เปรี้ยว มีอาการวิตกกังวล และเครียด ร้องไห้ระหว่างการซักถาม และพูดกับเจ้าหน้าที่ว่าไม่คิดว่าเรื่องมันจะเลยเถิดถึงขนาดนี้ ส่วนเพื่อนอีก 2 คนไม่มีอะไรผิดปกติ ส่วนมาตรการรักษาความปลอดภัยและควบคุมตัวผู้ต้องขังทั้ง 3 คนนั้น ได้แยกห้องขังเฉพาะ โดยติดกล้องวงจรปิดไว้ เพราะกลัวจะคิดสั้น และจัดพี่เลี้ยงซึ่งเป็นนักโทษชั้นดีประกบ 2 ต่อ 1 ช่วยดูแลเพื่อป้องกันเหตุร้าย ซึ่งช่วงบ่ายที่ผ่านมา พ่อและพี่สาวของ น.ส.เปรี้ยว มาขอเยี่ยม แต่เอกสารไม่ครบไม่ได้นำทะเบียนบ้านมาด้วยเลยไม่ได้เข้าเยี่ยม ส่วนพี่สาว น.ส.แจ้ เตรียมเอกสารมาครบถ้วนเลยได้เข้าเยี่ยม,ด้านนายธนัญชัย วงษ์ซ้าย ทนายความของ นายวศิน นามพรหม และ น.ส.จิดารัตน์ หรือเบนซ์ พรหมคุณ ก่อนหน้านี้ได้ใช้หลักทรัพย์รวม 1,300,000 บาท ยื่นขอประกันตัว น.ส.เบนซ์ ผู้ต้องหาคนเดียวที่ให้การปฏิเสธทุกข้อกล่าวหา แต่ศาลไม่อนุญาตให้ประกันตัวเป็นคดีร้ายแรงและมีอัตราโทษสูง ตนได้ปรึกษากับครอบครัวผู้ต้องหาทั้งสองคนว่าจะยังไม่ยื่นขอประกันตัวในระยะนี้ นอกจากนี้เมื่อวันที่ 5 มิ.ย.ที่ผ่านมา ได้ขอเข้าพบ น.ส.เปรี้ยว น.ส.เอิร์น และ น.ส.แจ้ แต่เจ้าหน้าที่ศาลไม่อนุญาตให้เข้าพบ ซึ่งตนจะเข้าพบผู้ต้องหาทั้ง 5 คนอีกครั้ง ในฐานะทนายความของนายวศิน และ น.ส.เบนซ์ที่จะต้องสอบสวนและสำนวนเพื่อสู้คดีตามข้อกล่าวหาต่อไป,ขณะที่คดีฆ่าหั่นศพส่งผลกระทบต่อผู้เกี่ยวข้องอย่างต่อเนื่อง ไม่เว้นแม้เจ้าหน้าที่ที่ร่วมติดตามจับกุม โดยเมื่อเวลา 01.00 น. พ.ท.พิทักษ์พล ชูศรี ผบ.ร้อย รส.มทบ.23 นำกำลังร่วมกับตำรวจ สภ.เมืองขอนแก่น เจ้าหน้าที่ ป.ป.ส. ภาค 4 และฝ่ายปกครองเข้าตรวจค้น สถานบันเทิงชื่อฮาเล็ม ตั้งอยู่ในโรงแรมขอนแก่นโฮเต็ล และที่คลีโอพัตรา อยู่ในโรงแรมพูลแมน ทำการตรวจปัสสาวะพนักงานทั้งหมดรวม 59 คน และนักท่องเที่ยวเพื่อหาสารเสพติด ผลการตรวจปัสสาวะไม่พบสารเสพติดแต่อย่างใด โดย พ.ท.พิทักษ์พลกล่าวว่า การเข้าตรวจสารเสพติดในสถานบริการทั้งสองแห่ง สืบเนื่องจากผู้ต้องหาหญิงในคดีฆ่าหั่นศพน้องแอ๋ม เป็นพนักงานในสถานบริการทั้ง 2 แห่ง มีการเกี่ยวพันในเรื่องของยาเสพติด รวมทั้งมีหน่วยงานและเจ้าหน้าที่ ในพื้นที่ออกมาบอกว่า น.ส.เปรี้ยวมีส่วนพัวพันยาเสพติด จึงต้องตรวจสอบ และถือเป็นการจัดระเบียบสังคม สถานบริการในเมืองขอนแก่นไปในตัวด้วย นอกจากนี้ ยังจะต้องตรวจสอบพนักงานที่ไม่มาทำงานอีก 12 คนด้วย,บ่ายวันเดียวกัน พล.ต.ต.บัณฑิต ตุงคะเศรณี ผบก.ตม.5 เปิดเผยว่า ได้มีคำสั่งลงวันที่ 5 มิ.ย.2560 ให้ พ.ต.ท.ฤทธิไกร กะระกล รอง ผกก.ตม.จ.เชียงราย และ ร.ต.อ.ธวัชศิลป์ บุญตันหล้า รอง สว.ตม.จ.เชียงราย ให้มาช่วยราชการที่ ศปก.ตม.5 อ.แม่ริม จ.เชียงใหม่ อย่างไม่มีกำหนด เนื่องจากมีการถ่ายภาพ ตำรวจทั้งสองนายกับผู้ต้องหาคดีฆ่าหั่นศพ แล้วภาพหลุดออกไปในโลกโซเชียลจนถูกวิพากษ์วิจารณ์ถึงการทำงานของตำรวจต่อผู้ต้องหาในคดีนี้ว่าเหมาะสมหรือไม่ ซึ่งตนได้ลงไปตรวจสอบที่ ตม.จ.เชียงราย เมื่อช่วงเช้าที่ผ่านมา พบว่าการถ่ายภาพดังกล่าวเป็นเรื่องปกติในการทำงาน อย่างไรก็ตามได้สั่งตั้งกรรมการสอบสวนข้อเท็จจริงเพื่อตรวจสอบว่าภาพหลุดออกไปได้อย่างไร ส่วนนายตำรวจทั้งสองนายดังกล่าวต้องรอผลการสอบสวนก่อนว่ามีส่วนบกพร่องหรือไม่,สำหรับภาพเจ้าปัญหาดังกล่าวเป็นภาพที่นายตำรวจทั้งสองนายถ่ายคู่กับผู้ต้องหาหลังรับตัวมาจากเจ้าหน้าที่พม่าเมื่อคืนวันที่ 3 มิ.ย.ที่ผ่านมา โดย น.ส.เปรี้ยวกำลังใช้เครื่องประทินโฉมมาส์กหน้าขาว จนกลายเป็นกระแสวิพากษ์วิจารณ์ถึงความไม่เหมาะสมในการปฏิบัติหน้าที่ในการควบคุมผู้ต้องหา จน พล.ต.อ.เดชณรงค์ สุทธิชาญบัญชา รอง ผบ.ตร. ในฐานะโฆษกสำนักงานตำรวจแห่งชาติ ออกมาชี้แจงว่า ได้สั่งการให้สำนักงานตรวจคนเข้าเมืองตรวจสอบข้อเท็จจริงกรณีดังกล่าว พร้อมยืนยันว่าตำรวจไม่เลือกปฏิบัติกับผู้ต้องหารายใดเป็นพิเศษ,ด้าน พล.ต.ท.ณัฐธร เพราะสุนทร ผบช.สตม. กล่าวถึงเรื่องเดียวกันว่า มีคำสั่งตั้งคณะกรรมการสืบสวนข้อเท็จจริงและมีคำสั่งให้นายตำรวจที่ปรากฏในภาพไปปฏิบัติราชการที่ ศปก.ตม.5 หากพบข้อบกพร่องจะพิจารณาดำเนินการตามระเบียบและข้อกฎหมายต่อไป ขอยืนยันว่าเจ้าหน้าที่ทุกคนมีเจตนาดีที่ต้องการติดตามตัวคนร้ายกลุ่มนี้กลับมาดำเนินคดีให้ได้ ทุกคนตรากตรำทุ่มเทและเหน็ดเหนื่อยตลอดระยะเวลาหลายวันที่ผ่านมา เมื่อได้ตัวผู้ต้องหากลับมา เจ้าหน้าที่ผู้ปฏิบัติทุกคนโล่งใจและดีใจในความสำเร็จที่เกิดขึ้น แต่ในการดำเนินการอาจมีภาพบางส่วนที่ไม่เหมาะสมเผยแพร่ออกไป ทำให้พี่น้องประชาชนเกิดข้อสงสัยและไม่สบายใจ,ขณะเดียวกัน พล.ต.อ.ศรีวราห์ รังสิพราหมณกุล รอง ผบ.ตร. กล่าวถึงคำสั่งที่ 0001 (มค.) 481 ลงวันที่ 6 มิ.ย. ให้ พล.ต.ต.บัณฑิต ตุงคะเศรณี ผบก.ตม.5 สืบสวนข้อเท็จจริงกรณีมีรายชื่อตำรวจกว่า 90 นายร่วมจับกุม น.ส.เปรี้ยวกับพวกว่า เรื่องนี้ไม่ใช่การตรวจสอบตำรวจ 90 นาย แต่ตรวจสอบกรณีที่มีการเผยแพร่บันทึกการจับกุม น.ส.เปรี้ยวกับพวก ที่นายศรีสุวรรณ จรรยา เลขาธิการสมาคม องค์การพิทักษ์รัฐธรรมนูญไทย นำคำร้องยื่นผู้ตรวจการแผ่นดิน รวมทั้งกรณีที่มีภาพผู้ต้องหานอนในห้องสืบสวน ซึ่งตนได้รายงาน ผบ.ตร. และ ผบ.ตร.สั่งการให้รวบรวมข้อมูล,รอง ผบ.ตร.กล่าวต่อว่า จากการตรวจสอบเบื้องต้นกรณีมีการลงชื่อจับกุมจำนวนมากเป็นการเข้าใจคลาดเคลื่อน ที่มีชื่อผู้บังคับบัญชาปรากฏ เป็นรายชื่อภายใต้การอำนวยการของผู้บังคับบัญชา เป็นการสั่งการให้ไปจับกุมผู้ต้องหา ไม่ใช่รายชื่อผู้จับกุม มีการเซ็นชื่อจับกุมไม่กี่คนเอง ต้องดูที่การเซ็นชื่อจับกุม ไม่ใช่ดูรายชื่อทั้งหมด ยืนยันว่าการดำเนินการเป็นไปตามปกติ ไม่มีใครไปเบิกเบี้ยเลี้ยงเท็จหรือให้ 2 ขั้น เพราะจับคดีนี้ การตั้งคณะกรรมการสืบสวนข้อเท็จจริง เป็นการตั้งเนื่องจากมีเหตุสงสัย อยากเรียนว่าเรื่องนี้จบได้แล้ว เพราะไม่มีอะไรพิเศษที่จะทำให้ผู้ต้องหาได้รับประโยชน์ขึ้นมา ไม่มีประเด็นที่เป็นสาระสำคัญของคดี เรื่องนี้ตนดูข่าวแล้วเหมือนเรื่องไร้สาระ คนทำงานสืบสวนจับกุม และคนทำสำนวนถือว่าไร้สาระ แต่ต้องเตรียมข้อมูลไว้เป็นหลักฐาน เพื่อตอบเมื่อมีการไปร้องทางผู้ตรวจการแผ่นดิน,ที่สำนักงานผู้ตรวจการแผ่นดิน เมื่อเวลา 10.00 น. นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย ยื่นหนังสือถึงผู้ตรวจการแผ่นดิน ขอให้ตรวจสอบกรณีตำรวจจัดทำบันทึกการจับกุม น.ส.ปรียานุช โนนวังชัย หรือเปรี้ยว กับพวก ว่าเจ้าหน้าที่ทั้ง 99 รายชื่อ เป็นผู้ร่วมการจับกุมจริงหรือไม่ หากไม่ได้ร่วมปฏิบัติหน้าที่จริง ถือว่าเป็นการกระทำเพื่อหวังผลประโยชน์ในตำแหน่งหน้าที่ทางราชการ และขอให้ผู้ตรวจการแผ่นดินเสนอความคิดเห็นไปยังนายกรัฐมนตรี และหน่วยงานที่เกี่ยวข้องเพื่อปรับปรุงแก้ไขกฎเกณฑ์ หรือระเบียบว่าด้วยการจับกุมผู้ต้องหาในคดีอาญาใหม่ให้เป็นไปตามข้อเท็จจริง เพื่อไม่ให้มีผลกระทบต่อรูปคดีในอนาคต ไม่เป็นภาระต่อกฎหมายว่าด้วยวินัยการเงินการคลังของรัฐ และอยากให้กรณีนี้เป็นตัวอย่างในการปฏิรูปองค์กรตำรวจต่อไป,นายศรีสุวรรณกล่าวว่า ส่วนผู้ที่ใช้อำนาจอนุมัติให้ใช้เครื่องบินตำรวจขนส่งผู้ต้องหาจากกรุงเทพฯ ไปเชียงราย และกรุงเทพฯไปขอนแก่น จำนวน 4 เที่ยวบิน เที่ยวละ 150,000 บาท โดยไม่มีความจำเป็น และยังใช้เครื่องบินอำนวยความสะดวก เพื่อให้ พล.ต.อ.จักรทิพย์ ชัยจินดา ผบ.ตร. ได้ร่วมแถลงข่าวในกรุงเทพฯ ทั้งที่เป็นพื้นที่ไม่มีความเกี่ยวข้องกับคดี ถือว่ามีความผิดตามกฎหมายที่เกี่ยวข้อง กฎหมายว่าด้วยการเงินการคลัง หรือกฎหมายประกอบรัฐธรรมนูญว่าด้วยการตรวจเงินแผ่นดินหรือไม่ งบประมาณดังกล่าวเป็นเงินงบประมาณจากภาษีประชาชน ถือได้ว่าใช้จ่ายงบประมาณแผ่นดินไปในลักษณะที่ไม่คุ้มค่า และไม่มีประสิทธิภาพ,ที่ทำเนียบรัฐบาล พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) กล่าวถึงกระแสวิพากษ์วิจารณ์ในโลกโซเชียลต่อคดีฆ่าหั่นศพ ระหว่างพบปะเกษตรกรชาวสวนที่นำผลไม้มาประชาสัมพันธ์งานมหานครผลไม้ 2017 ของ จ.จันทบุรี ว่า ต้องช่วยกันแก้ปัญหาสังคม สังคมแย่ ต้องอาศัยสื่อ สังคมจะได้รู้ว่าบ้านเมืองสงบสุข บ้านเมืองมีสิ่งดีๆมาก เรื่องอะไรที่ไม่จำเป็นให้พอได้แล้ว 2 อาทิตย์ที่ผ่านมายุ่งอยู่กับเรื่องเดียว เรื่องดีๆหายหมด สังคม และต่างประเทศว่าอย่างไรมองกันอย่างไร ให้คิดบ้าง แล้วประเทศชาติจะเป็นอย่างไร พร้อมหันไปพูดคุยถามกับชาวสวนว่า ดูข่าวบ้างหรือเปล่า ไม่ต้องไปอ่านแล้วสื่อ เน็ตไอดอลบ้าบอคอแตก,พล.ท.สรรเสริญ แก้วกำเนิด โฆษกประจำสำนักนายกรัฐมนตรี แถลงภายหลังการประชุมคณะรัฐมนตรี (ครม.) ว่า พล.อ.ประยุทธ์ จันทร์โอชา นายกรัฐมนตรีและหัวหน้า คสช. กล่าวติงเจ้าหน้าที่ของรัฐว่าการดำเนินคดีกับผู้ต้องหาให้ระมัดระวังอย่างที่สุด อย่าให้ใครหยิบยกการปฏิบัติตัวของเจ้าหน้าที่ไปให้เกิดความเสื่อมเสียแก่หน่วยงานได้ ควรมีวิจารณญาณ อะไรควรทำ ไม่ควรทำ แม้กฎหมายไม่ได้กำหนดไว้ แต่เป็นเรื่องที่คนทั่วไปดูแล้วเกิดความรู้สึกติฉิน นินทาว่าไม่เหมาะ อย่างกรณีการจับผู้ต้องหาฆ่าหั่นศพ นอกจากนี้ ยังมีประชาชนร้องเรียนมาให้รัฐบาลเป็นตัวกลางสื่อไปยังสื่อมวลชนบางส่วน ที่นำเสนอข้อมูลการฆ่าหั่นศพแบบละเอียด ทำให้คนเสพสื่อโดยเฉพาะวัยรุ่นและเด็ก เข้าใจผิดว่าการกระทำนั้นเป็นฮีโร่ เป็นการยกยอปอปั้นผู้กระทำไปโดยรู้เท่าไม่ถึงการณ์ ตัวอย่างที่ดี อย่าง น.ส.รัชนก อินทนนท์ หรือน้องเมย์ น.ส.เอรียา จุฑานุกาล หรือโปรเม เป็นต้น นำเสนอเรื่องเหล่านี้ดีกว่า ขณะที่รัฐบาลก็ต้องระมัดระวังการปฏิบัติของเจ้าหน้าที่ทุกภาคส่วน ถ้าทั้งรัฐบาลและสื่อมวลชนต่างพยายามปรับในสิ่งที่ประชาชนวิพากษ์วิจารณ์ เชื่อมั่นว่าเราทั้ง 2 จะได้รับการยอมรับจากประชาชนมากขึ้น",คดีฆ่าหั่นศพน้องแอ๋มพ่นพิษ รอง ผกก.ตม.จ.เชียงราย กับรอง สว. โดนเด้งไปช่วยราชการ ศปก. ตม.5 พร้อมตั้งกรรมการสอบสวน หลังมีภาพถ่ายคู่ผู้ต้องหาสาวโหดมาส์กหน้าขาวเผยแพร่ในโลกโซเชียลจนถูกวิพากษ์วิจารณ์อย่างหนัก ,"ข่าว,ทั่วไทย","ฆ่าหั่นศพ,เปรี้ยวฆ่าหั่นศพ,เรือนจำกลางขอนแก่น,เปรี้ยวหั่นศพ,ข่าวหน้า1",https://www.thairath.co.th/news/local/northeast/965053
4549,ศาลยกฟ้องคดี ผู้จัดการ ฟ้องหมิ่นประมาท มติชน,คดี เอเอสทีวีผู้จัดการ ฟ้องกลับหมิ่นประมาท มติชน หลังจากที่ก่อนหน้านี้ มติชน ฟ้อง เอเอสทีวีผู้จัดการ และศาลยกฟ้องไปแล้วนั้น ล่าสุดศาลพิพากษายกฟ้องคดีใหม่ ชี้ที่ มติชน ฟ้องคราวก่อนเนื่องจากใช้สิทธิโดยสุจริต เพื่อความชอบธรรมป้องกันตนเองหรือป้องกันส่วนได้เสียเกี่ยวกับตนตามคลองธรรม จึงไม่ผิดฐานหมิ่นประมาท พิพากษายกฟ้องเว็บไซต์ ฉบับวันที่ 23 มี.ค. 54 รายงานว่า เมื่อวันที่ 21 มี.ค.ที่ผ่านมา ศาลอาญา อ่านคำพิพากษาคดีระหว่าง บริษัท เอเอสทีวีผู้จัดการ จำกัด กับพวก เป็นโจทก์ยื่นฟ้องนายสุวพงศ์ จั่นฝังเพ็ชร บรรณาธิการผู้พิมพ์ ผู้โฆษณา หนังสือพิมพ์มติชน กับพวก เป็นจำเลยที่ 1-4 ในคดีคดีหมิ่นประมาทตาม พ.ร.บ.คอมพิวเตอร์ โดยฟ้องว่า เมื่อวันที่ 4 มิ.ย.2553 จำเลยที่ 2 ซึ่งเป็นนิติบุคคลประเภทบริษัทจำกัด ประกอบกิจการด้านธุรกิจสิ่งพิมพ์และสื่อสิ่งพิมพ์ จัดพิมพ์หนังสือพิมพ์ชื่อมติชน และเป็นผู้ควบคุมดูแลบริหารจัดการเว็บไซต์ www.matichon.co.th เผยแพร่ข้อความผ่านเว็บไซต์ในหัวข้อเรื่อง มติชนฟ้องเอเอสทีวีผู้จัดการยกก๊วน ป้ายสีกล่าวเท็จล้มกษัตริย์ล้มเจ้า นอกจากนี้ ยังนำข้อความบางส่วนของคำฟ้องคดีอาญาหมายเลขคดีดำที่ 1795/2553 ของศาลอาญา ซึ่งจำเลยที่ 2 ฟ้องโจทก์ทั้ง 3 ในข้อหาหมิ่นประมาทมาใส่ไว้ในเนื้อหาใส่ความโจทก์ที่ 2 ว่าเขียนเรื่องเท็จ และโจทก์ที่ 1 ว่าชอบนำเสนอข่าวเท็จ ทำให้โจทก์ได้รับความเสียหายศาลพิเคราะห์แล้วเห็นว่า เหตุคดีนี้สืบเนื่องจากการที่โจทก์ที่ 2 เขียนบทความเรื่อง มติชนกับการล้มกษัตริย์ มีเนื้อหาพาดพิงถึงจำเลยที่ 2 เพราะเมื่อบุคคลทั่วไปได้อ่านข้อความตั้งแต่คำขึ้นต้นที่ว่า มติชนกับการล้มกษัตริย์ ประกอบกับเนื้อความทั้งหมดแล้ว อาจทำให้เข้าใจไปได้ว่าจำเลยที่ 2 มีพฤติกรรมที่มุ่งร้ายต่อสถาบันกษัตริย์ แต่จากบทความที่จำเลยที่ 2 ลงเผยแพร่ในเว็บไซต์มติชนออนไลน์ คงมีเพียงข้อความว่า เรือนจำที่ใช้ขัง พ.ต.ท.ทักษิณ จะถูกคนเสื้อแดงบุกไปล้อมแบบคุกบาสตีล เท่านั้น ไม่มีข้อความตอนใดเลยที่กล่าวถึงการโค่นล้มระบอบกษัตริย์ โจทก์ที่ 2 เองกลับเขียนบทวิเคราะห์ให้ผู้อ่านข้อความเข้าใจไปได้ว่าจำเลยที่ 2 มีเจตนาที่จะล้มระบอบกษัตริย์ของไทย ซึ่งเป็นข้อกล่าวหาที่ร้ายแรง จนเป็นเหตุให้มีผู้เข้ามาแสดงความคิดเห็นในเว็บไซต์ที่โจทก์ที่ 1 เผยแพร่ในเชิงตำหนิจำเลยที่ 2 จำนวนมากการที่จำเลยที่ 2 ยื่นฟ้องโจทก์ทั้ง 3 เพราะเหตุดังกล่าวต่อศาลอาญา ตลอดจนการนำเนื้อหาของคำฟ้องไปลงพิมพ์ในหนังสือพิมพ์ และเผยแพร่ในเว็บไซต์ของจำเลยที่ 2 เองมีข้อความพาดหัวข่าวว่า มติชนฟ้องเอเอสทีวีผู้จัดการยกก๊วน ป้ายสีกล่าวเท็จล้มกษัตริย์ เจตนามุ่งร้ายใส่ความ ไม่ได้ติชมด้วยความเป็นธรรม และลงข้อความรายละเอียดของคำฟ้องทั้งหมดด้วยนั้น จึงเป็นกรณีที่จำเลยที่ 2 ในฐานะผู้ประกอบวิชาชีพหนังสือพิมพ์ และเป็นผู้ได้รับผลกระทบจากการเผยแพร่บทวิเคราะห์ของโจทก์ทั้ง 3 โดยตรง ใช้สิทธิของตนโดยสุจริต เพื่อความชอบธรรมป้องกันตนเองหรือป้องกันส่วนได้เสียเกี่ยวกับตนตามคลองธรรม จำเลยทั้ง 4 ย่อมไม่มีความผิดฐานหมิ่นประมาท และนำเข้าสู่ระบบคอมพิวเตอร์ ซึ่งข้อมูลคอมพิวเตอร์ปลอม หรือข้อมูลคอมพิวเตอร์อันเป็นเท็จ คดีโจทก์ทั้ง 3 ไม่มีมูล พิพากษายกฟ้อง,คดี เอเอสทีวีผู้จัดการ ฟ้องกลับหมิ่นประมาท มติชน หลังจากที่ก่อนหน้านี้ มติชน ฟ้อง เอเอสทีวีผู้จัดการ และศาลยกฟ้องไปแล้วนั้น ล่าสุดศาลพิพากษายกฟ้องคดีใหม่ ชี้ที่ มติชน,การเมือง,"กระบวนการยุติธรรม,คดีหมิ่นประมาท,มติชน,สื่อมวลชน,เอเอสทีวีผู้จัดการ",https://prachatai.com/journal/2011/03/33698
1130,ไมโครซอฟท์ โชว์ฟีเจอร์ Continuum บนลูเมีย 950 และ 950 XL ในงานโมบายเอ็กซ์โป 2016,"ภาพ: Microsoft Lumia 950 และ 950 XL,ไมโครซอฟท์ ส่งสมาร์ทโฟนรุ่นล่าสุดสเปกระดับพรีเมียม Lumia 950 และ 950 XL ขายในงาน Thailand Mobile Expo 2016 โชว์ฟีเจอร์ Continuum บนระบบปฏิบัติการวินโดวส์ 10 ชูประสิทธิภาพการทำงานได้ราวเครื่องพีซี เชื่อมต่ออุปกรณ์ได้หลากหลาย, ,ไมโครซอฟท์ แนะนำสมาร์ทโฟนสเปกระดับพรีเมียมรุ่นล่าสุด Lumia 950 และ Lumia 950 XL ที่จะมอบประสบการณ์ การใช้งานวินโดวส์ 10 บนโทรศัพท์มือถือได้อย่างเต็มรูปแบบ โดยสมาร์ทโฟน Lumia 950 และ 950 XL นำเสนอประสบการณ์วินโดวส์ 10 อย่างเต็มรูปแบบด้วยหน้าจอขนาดใหญ่ กล้องหลังความละเอียด 20 ล้านพิกเซล กล้องหน้าความละเอียด 5 ล้านพิกเซล พร้อมด้วยประสิทธิภาพการทำงานดั่งเครื่องพีซีผ่านฟีเจอร์ Continuum คุณสามารถเปลี่ยนโทรศัพท์ของคุณให้กลายเป็นโปรเจกเตอร์ขึ้นจอใหญ่หรืออุปกรณ์ทำงานที่เปี่ยมประสิทธิภาพได้ด้วยอุปกรณ์เสริม Microsoft Display Dock ซึ่งใช้เชื่อมต่อสมาร์ทโฟนเข้ากับทีวีหรือจอมอนิเตอร์ จึงสามารถเรียกใช้งานแอพต่างๆ และรับชมคอนเทนต์ได้อย่างเต็มตาบนหน้าจอขนาดใหญ่กว่า,เมื่อเชื่อมต่อกับคีย์บอร์ดและเม้าส์ สมาร์ทโฟนจะทำงานได้คล่องตัวไม่แพ้เครื่องพีซี ไม่ว่าผู้ใช้งานจะต้องการสร้างและแก้ไขเอกสารบนโปรแกรม Office รับ-ส่งอีเมล หรือแม้กระทั่งส่งข้อความพูดคุยกันด้วยคีย์บอร์ด แทนที่จะต้องพึ่งพาทัชสกรีนของโทรศัพท์เพียงอย่างเดียว นอกจากนี้ยังสามารถใช้งานสมาร์ทโฟนได้เสมือนทัชแพด เพื่อการควบคุมแอพบนจอใหญ่ ทั้งยังหมดกังวลว่างานที่ทำจะสูญหายระหว่างทาง เนื่องจากข้อมูลทุกอย่างได้ถูกบันทึกไว้บนโทรศัพท์เรียบร้อยแล้ว หรือแม้แต่ในช่วงเวลาพักผ่อน คุณสามารถเพลิดเพลินไปกับการชมวิดีโอ รูปภาพ หรือเล่นอินเทอร์เน็ตบนหน้าจอขนาดใหญ่ โดยที่ยังสามารถใช้งานโทรศัพท์มือถือได้ตามปกติ แม้ขณะเชื่อมต่อเข้ากับหน้าจออื่นอยู่, ,กล้องถ่ายรูปด้านหลังความละเอียด 20 ล้านพิกเซล พร้อมเทคโนโลยี PureView และไฟแฟลช LED โทนสีธรรมชาติจำนวน 3 ดวง รองรับการถ่ายวิดีโอระดับ 4K ช่วยให้ผู้ใช้งานบันทึกภาพได้อย่างคมชัดสูงสุด ทั้งยังนำภาพและวิดีโอเหล่านี้มาใช้ในเอกสารการทำงานของคุณได้อย่างสะดวก สบาย ทุกที่ ทุกเวลา พร้อมอุ่นใจกับความปลอดภัยขั้นสูงสุดด้วย Windows Hello ที่ใช้เทคโนโลยีสแกนม่านตาสุดล้ำสมัย ปลดล็อกหน้าจอได้เพียงแค่มองที่หน้าจอเท่านั้น นอกจากนี้ ยังมีสมาร์ทโฟน Lumia 550 ตัวใหม่ที่รองรับเครือข่าย 4G LTE พร้อมระบบปฏิบัติการวินโดวส์ 10 ในราคาที่ใครๆ ก็เอื้อมถึงได้ ในราคาเพียง 4 พันกลางๆ , ,พร้อมจำหน่ายที่ บูธตัวแทนจำหน่ายชั้นนำ (IT City, Jaymart หรือ TG Fone) ภายในงาน Thailand Mobile Expo 2016 ที่ เพลนนารี ฮอลล์ ศูนย์ประชุมแห่งชาติสิริกิติ์ วันที่ 11-14 ก.พ.2559 สำหรับ Lumia 950 (จอ 5.2 นิ้ว ราคา 20,700 บาท) หรือ Lumia 950 XL (จอ 5.7 นิ้ว ราคา 23,300 บาท) ภายในงานจะได้รับของแถมสุดพิเศษ ได้แก่ การ์ดหน่วยความจำขนาด 32GB หรือ 64GB ฟิล์มกันรอย แบตเตอรี่สำรอง หรือไม้เซลฟี่ ทั้งนี้ ของแถมอาจแตกต่างกันไปตามแต่ละตัวแทนจำหน่าย รวมทั้งในงานนี้ ยังสามารถเลือกโปรแกรมผ่อนชำระ 0% ได้นานถึง 10 เดือนอีกด้วย.",ไมโครซอฟท์ ส่งสมาร์ทโฟนรุ่นล่าสุดสเปกระดับพรีเมียม Lumia 950 และ 950 XL ขายในงาน Thailand Mobile Expo 2016 โชว์ฟีเจอร์ Continuum บนระบบปฏิบัติการวินโดวส์ 10 ชูประสิทธิภาพการทำงานได้ราวเครื่องพีซี เชื่อมต่ออุปกรณ์ได้หลากหลาย,"ข่าว,ไอที","Thailand Mobile Expo 2016,สมาร์ทโฟน,ไมโครซอฟท์,สมาร์ทโฟน 4G,Lumia 950,Lumia 950 XL,วินโดวส์ 10,Lumia 550,Continuum,สมาร์ทโฟนพรีเมี่ยม,ข่าวไอที,ข่าว,ไทยรัฐออนไลน์",https://www.thairath.co.th/news/tech/575828
6045,คัตเตอร์จ่อคอ ขอพบนายกรัฐมนตรี ระทึกทำเนียบ,"อ้าง ร.อ. ชู้เมีย โฆษก ทบ.แจง จดหย่ากันแล้ว,ระทึกหน้าทำเนียบฯ ,หนุ่มใหญ่วัย 66 ใช้คัตเตอร์จี้คอ, ขอพบ บิ๊กตู่ ช่วยเหลือ อ้างถูกนายทหารสังกัด พล.ร.6 แย่งเมีย ก่อนตำรวจสายสืบสบโอกาสพุ่งชาร์จแย่งมีดจากมือ เจ้าตัวอัดอั้นเผยถูกนายทหารยศร้อยเอกแย่งเมียไม่พอ ยังมาถูกเมียหลอกให้โอนเงินอีก 2.8 แสน เคยร้องไปที่ต้นสังกัดกลับเรื่องเงียบ เลยตัดสินใจสร้างเหตุขอพบนายกฯ ด้านโฆษก ทบ.ชี้แจง ทหารรายนี้จดทะเบียนสมรสกับอดีตเมียของคู่กรณีตามกฎหมาย หลังจดทะเบียนหย่าแล้ว เรื่องนี้ทำให้เสื่อมเสียชื่อเสียง อยู่ในขั้นตอนฟ้องร้องตามกฎหมาย,หนุ่มใหญ่ใช้คัตเตอร์จี้คอขอพบ บิ๊กตู่ อ้างถูกทหารแย่งเมีย เกิดขึ้นเมื่อเวลา 09.15 น. วันที่ 21 พ.ค. พ.ต.อ.ศุภัทร ศุภกำเนิด ผกก.สน.ดุสิต รับแจ้งเหตุมีชายใช้มีดจี้คอตนเองเรียกร้องขอพบ พล.อ.ประยุทธ์ จันทร์โอชา นายกรัฐมนตรีและหัวหน้า คสช. เพื่อร้องเรียนกรณีถูกนายทหารสังกัดกองพลทหารราบที่ 6 (พล.ร.6) แย่งภรรยา ที่บริเวณเชิงสะพานชมัยมรุเชษฐ ริมรั้วทำเนียบรัฐบาล ถนนพิษณุโลก แขวงและเขตดุสิต กทม. จึงรุดไปตรวจสอบพร้อมตำรวจฝ่ายสืบสวน สน.ดุสิต และเจ้าหน้าที่ผู้เกี่ยวข้อง,ที่เกิดเหตุพบนายวรพล สุจริยา อายุ 66 ปี อาชีพรับจ้างทั่วไป อยู่บ้านเลขที่ 38/2 หมู่ 6 ต.บางพลีน้อย อ.บางบ่อ จ.สมุทรปราการ นั่งอยู่บนพื้นถนนในสภาพสวมกางเกงขายาวสีกรมท่าเพียงตัวเดียว ใช้มีดคัตเตอร์จี้คอตัวเอง ด้วยสีหน้าเคร่งเครียดมีตำรวจหลายหน่วยงานเฝ้าสังเกตการณ์ ก่อนเข้าเจรจาเกลี้ยกล่อม ชวนพูดคุยเพื่อให้นายวรพลสงบสติอารมณ์เลิกใช้มีดจี้คอตัวเอง แต่เจ้าตัวไม่ยอมให้ใครเข้าใกล้ นั่งอยู่บนพื้นถนนไม่ยอมลุกไปไหน กระทั่งเวลาผ่านไปประมาณ 20 นาที ตำรวจที่เข้าเจรจาทำทีขอดูเอกสารจากนายวรพล พอสบโอกาส ร.ต.อ.สงกรานต์ พุทธานุรักษ์ รอง สว.กก.สส.บก.น.1 พร้อมพวกวิ่งเข้าชาร์จแย่งมีดจากมือนายวรพลเอาไว้ได้ ท่ามกลางความโล่งอกของประชาชนที่เห็นเหตุการณ์ ก่อนนำตัวไปสอบสวนที่สำนักงานคณะกรรมการข้าราชการพลเรือน (ก.พ.) ฝั่งตรงข้ามทำเนียบรัฐบาล มีนายสาธิต สุทธิเสริม หน.ฝ่ายประสานมวลชน ทำหน้าที่ซักถาม,เบื้องต้นนายวรพลให้การว่า ก่อเหตุครั้งนี้ เพราะต้องการร้องเรียนให้สอบวินัยทหารกับ ร.อ.สมคิด แพงวิเศษ นายทหารสังกัด พล.ร.6 อ.ศรีสมเด็จ จ.ร้อยเอ็ด เนื่องจากนายทหารนายดังกล่าวแอบจดทะเบียนสมรสกับภรรยาของตน รวมทั้งถูกภรรยาหลอกให้โอนเงินรวม 280,000 บาท เคยร้องเรียนไปยังหน่วยงานต้นสังกัดของทหารนายนี้แล้ว แต่ไม่มีการดำเนินการใดๆ ตัดสินใจเดินทางมาที่ทำเนียบรัฐบาลเพื่อร้องเรียนต่อนายกรัฐมนตรี,ขณะที่ พ.ต.อ.ศุภัทรเปิดเผยว่า หลังพาตัวนายวรพลไปยังสำนักงานคณะกรรมการข้าราชการพลเรือน (ก.พ.) เพื่อซักถามเรื่องราวทั้งหมด ใช้เวลาประมาณ 3 ชม. ก่อนส่งตัวมาให้ตำรวจดำเนินการต่อ สำหรับเหตุการณ์นี้แบ่งออกเป็น 2 ส่วน ส่วนแรกคือกรณีที่นายวรพลมาร้องเรียนนั้น สำนักงาน ก.พ.จะเป็นผู้ดำเนินการเองทั้งหมด ส่วนที่ 2 พนักงานสอบสวน สน.ดุสิต แจ้งข้อหาพกพาอาวุธมีดไปในเมืองหรือทางสาธารณะโดยไม่มีเหตุอันควร แต่ความผิดดังกล่าวเป็นความผิดลหุโทษ ปรับนายวรพล 100 บาท ก่อนปล่อยตัวไป,วันเดียวกัน พ.อ.วินธัย สุวารี โฆษก ทบ.ชี้แจง กรณีนี้ว่าศูนย์ประชาสัมพันธ์ ทบ.ตรวจสอบข้อมูลขั้นต้นกับ พล.ร.6 สรุปได้ดังนี้นายวรพล สุจริยา ผู้ร้องเรียนเคยมีภรรยาชื่อนางปิยวรรณ มั่นยืน ปัจจุบันเลิกรากันไป ด้วยการจดทะเบียนหย่าตามกฎหมายเมื่อปี 58 หลังจากนางปิยวรรณเลิกกับสามีเก่าแล้ว มาพบกับ ร.อ.สมคิด แพงวิเศษ นายทหารสังกัด ร้อย.ลว.ไกล 6 พล.ร.6 เคยเป็นเพื่อนเรียนสมัยมัธยม ก่อนตกลงปลงใจแต่งงานกัน จดทะเบียนสมรสอย่างถูกต้องตามกฎหมาย เมื่อปี 59 สำหรับนายวรพลผู้ร้องเรียน เคยไปร้องเรียนที่ พล.ร.6 ต้นสังกัดสอบสวนแล้วปรากฏว่า ร.อ.สมคิดอยู่กินกับนางปิยวรรณอย่างถูกต้องตามกฎหมาย เนื่องจากนางปิยวรรณจดทะเบียนหย่ากับนายวรพลตามคำสั่งศาล การที่นายวรพลมาร้องเรียนเช่นนี้ ทำให้ ร.อ.สมคิด ได้รับความเสียหายเสื่อมเสียชื่อเสียง จึงแจ้งความดำเนินคดีกับนายวรพลและเตรียมไปขึ้นศาลในวันที่ 3 ก.ค.นี้",ระทึกหน้าทำเนียบฯ หนุ่มใหญ่วัย 66 ใช้คัตเตอร์จี้คอ ขอพบ บิ๊กตู่ ช่วยเหลือ อ้างถูกนายทหารสังกัด พล.ร.6 แย่งเมีย ก่อนตำรวจสายสืบสบโอกาสพุ่งชาร์จแย่งมีดจากมือ,"ข่าว,ทั่วไทย","หนุ่มใหญ่,คัตเตอร์จี้คอ,ประยุทธ์ จันทร์โอชา,ถูกทหารแย่งเมีย,วรพล สุจริยา,ทำเนียบรัฐบาล,ข่าวหน้า1,ข่าวทั่วไป",https://www.thairath.co.th/news/local/bangkok/1572861
1623,โปรดเกล้าฯ ครม.ประยุทธ์ 5 พ้น 16 เก้าอี้ - แต่งตั้งใหม่ 18 ตำแหน่ง,พล.อ.ฉัตรชัย พ้น รมว.เกษตรฯ โดยมี กฤษฎา นั่งแทน ขณะที่ พล.ต.อ.อดุลย์ นั่ง รมว.แรงงาน ส่วน ม.ล.ปนัดดา หลุดเก้าอี้ รมว.24 พ.ย.2560 ผู้สื่อข่าวรายงานว่า ราชกิจจานุเบกษา เผยแพร่ประกาศ ให้รัฐมนตรีพ้นจากความเป็นรัฐมนตรีและแต่งตั้งรัฐมนตรี โดยมีพล.อ.ประยุทธ์ จันทร์โอชา นายกรัฐมนตรี เป็นผู้รับสนองพระราชโองการประกาศระบุว่า สมเด็จพระเจ้าอยู่หัวมหาวชิราลงกรณ บดินทรเทพยวรางกูร มีพระราชโองการโปรดเกล้าฯ ให้ประกาศว่า โดยที่นายกรัฐมนตรีได้กราบบังคมทูลว่า ได้มีรัฐมนตรีลาออกบางตําแหน่ง และสมควรปรับปรุง รัฐมนตรีบางตําแหน่ง เพื่อความเหมาะสมและบังเกิดประโยชน์ต่อการบริหารราชการแผ่นดิน อาศัยอํานาจตามความในมาตรา 158 ของรัฐธรรมนูญแห่งราชอาณาจักรไทย จึงทรงพระกรุณาโปรดเกล้าฯ ให้รัฐมนตรีพ้นจากความเป็นรัฐมนตรีและแต่งตั้งรัฐมนตรี ดังต่อไปนี้ 1. ให้รัฐมนตรีพ้นจากความเป็นรัฐมนตรี ดังต่อไปนี้พล.อ.ธนะศักดิ์ ปฏิมาประกร รองนายกรัฐมนตรี พ้นจากความเป็นรัฐมนตรี พล.ร.อ.ณรงค์ พิพัฒนาศัย รองนายกรัฐมนตรี พ้นจากความเป็นรัฐมนตรี ออมสิน ชีวะพฤกษ์ รัฐมนตรีประจําสํานักนายกรัฐมนตรี พ้นจากความเป็นรัฐมนตรี สุวิทย์ เมษินทรีย์ รัฐมนตรีประจําสํานักนายกรัฐมนตรี พ้นจากความเป็นรัฐมนตรี พล.อ. อุดมเดช สีตบุตร รัฐมนตรีช่วยว่าการกระทรวงกลาโหม พ้นจากความเป็นรัฐมนตรี กอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา พ้นจากความเป็นรัฐมนตรีพล.ต.อ.อดุลย์ แสงสิงแก้ว รัฐมนตรีว่าการกระทรวงการพัฒนาสังคม และความมั่นคงของมนุษย์ พ้นจากความเป็นรัฐมนตรี พล.อ.ฉัตรชัย สาริกัลยะ รัฐมนตรีว่าการกระทรวงเกษตรและสหกรณ์ พ้นจากความเป็นรัฐมนตรี ชุติมา บุณยประภัศร รัฐมนตรีช่วยว่าการกระทรวงเกษตร และสหกรณ์ พ้นจากความเป็นรัฐมนตรี พิชิต อัคราทิตย์ รัฐมนตรีช่วยว่าการกระทรวงคมนาคม พ้นจากความเป็นรัฐมนตรี พล.อ.อนันตพร กาญจนรัตน์ รัฐมนตรีว่าการกระทรวงพลังงาน พ้นจากความเป็นรัฐมนตรี อภิรดี ตันตราภรณ์ รัฐมนตรีว่าการกระทรวงพาณิชย์ พ้นจากความเป็นรัฐมนตรี สนธิรัตน์ สนธิจิรวงศ์ รัฐมนตรีช่วยว่าการกระทรวงพาณิชย์ พ้นจากความเป็นรัฐมนตรี สุวพันธุ์ ตันยุวรรธนะ รัฐมนตรีว่าการกระทรวงยุติธรรม พ้นจากความเป็นรัฐมนตรี อรรชกา สีบุญเรือง รัฐมนตรีว่าการกระทรวงวิทยาศาสตร์ และเทคโนโลยี พ้นจากความเป็นรัฐมนตรี ม.ล.ปนัดดา ดิศกุล รัฐมนตรีช่วยว่าการกระทรวงศึกษาธิการ พ้นจากความเป็นรัฐมนตรี2. ให้แต่งตั้งรัฐมนตรี ดังต่อไปนี้ พล.อ.ฉัตรชัย สาริกัลยะ เป็นรองนายกรัฐมนตรี สุวพันธุ์ ตันยุวรรธนะ เป็นรัฐมนตรีประจําสํานักนายกรัฐมนตรี กอบศักดิ์ ภูตระกูล เป็นรัฐมนตรีประจําสํานักนายกรัฐมนตรี พล.อ.ชัยชาญ ช้างมงคล เป็นรัฐมนตรีช่วยว่าการกระทรวงกลาโหม วีระศักดิ์ โควสุรัตน์ เป็นรัฐมนตรีว่าการกระทรวงการท่องเที่ยว และกีฬาพล.อ.อนันตพร กาญจนรัตน์ เป็นรัฐมนตรีว่าการกระทรวงการพัฒนาสังคม และความมั่นคงของมนุษย์ กฤษฎา บุญราช เป็นรัฐมนตรีว่าการกระทรวงเกษตรและสหกรณ์ ลักษณ์ วจนานวัช เป็นรัฐมนตรีช่วยว่าการกระทรวงเกษตร และสหกรณ์ วิวัฒน์ ศัลยกําธร เป็นรัฐมนตรีช่วยว่าการกระทรวงเกษตร และสหกรณ์ ไพรินทร์ ชูโชติถาวร เป็นรัฐมนตรีช่วยว่าการกระทรวงคมนาคม ศิริ จิระพงษ์พันธ์ เป็นรัฐมนตรีว่าการกระทรวงพลังงาน สนธิรัตน์ สนธิจิรวงศ์ เป็นรัฐมนตรีว่าการกระทรวงพาณิชย์ ชุติมา บุณยประภัศร เป็นรัฐมนตรีช่วยว่าการกระทรวงพาณิชย์ พล.อ.อ.ประจิน จั่นตอง เป็นรัฐมนตรีว่าการกระทรวงยุติธรรม อีกตําแหน่งหนึ่ง พล.ต.อ.อดุลย์ แสงสิงแก้ว เป็นรัฐมนตรีว่าการกระทรวงแรงงาน สุวิทย์ เมษินทรีย์ เป็นรัฐมนตรีว่าการกระทรวงวิทยาศาสตร์ และเทคโนโลยี อุดม คชินทร เป็นรัฐมนตรีช่วยว่าการกระทรวงศึกษาธิการ สมชาย หาญหิรัญ เป็นรัฐมนตรีช่วยว่าการกระทรวงอุตสาหกรรม ทั้งนี้ ตั้งแต่บัดนี้เป็นต้นไป ประกาศ ณ วันที่ 23 พ.ย. 2560 เป็นปีที่ 2 ในรัชกาลปัจจุบัน,พล.อ.ฉัตรชัย พ้น รมว.เกษตรฯ โดยมี กฤษฎา นั่งแทน ขณะที่ พล.ต.อ.อดุลย์ นั่ง รมว.แรงงาน ส่วน ม.ล.ปนัดดา หลุดเก้าอี้ รมว. 24 พ.ย.2560 ผู้สื่อข่าวรายงานว่า ราชกิจจานุเบกษา เผยแพร่ประกาศ,การเมือง,คณะรัฐมนตรี,https://prachatai.com/journal/2017/11/74284
5231,ร.10 พระราชทานพระราชานุญาต จัดตั้งจิตอาสาฯ งานพระราชพิธีถวายพระเพลิงพระบรมศพ,"สมเด็จพระเจ้าอยู่หัว ทรงมีพระราชอนุสรณ์คำนึงถึง พระมหากรุณาธิคุณ ของพระบรมชนกนาถ พระบาทสมเด็จพระปรมินทรมหาภูมิพลอดุลยเดช บรมนาถบพิตร เป็นล้นเกล้าล้นกระหม่อมอย่างหาที่สุดมิได้ ได้ทรงเล็งเห็น และทรงรับรู้จากพระราชหฤทัยของพระองค์ถึงพลังแห่งคุณค่าของความรัก ความศรัทธาเทิดทูน และความจงรักภักดี ที่ปวงชนชาวไทยทุกหมู่เหล่าน้อมเกล้าน้อมกระหม่อมถวายแด่พระองค์ท่าน ซึ่งทรงประจักษ์ความต่อสายพระเนตรพระกรรณมาโดยตลอด ถึงพลังน้ำใจ พลังความรัก อันประเสริฐสุดของท่านทั้งหลายนับตั้งแต่วันที่พระบาทสมเด็จพระเจ้าอยู่หัวเสด็จสวรรคตตราบจนทุกวันนี้,และเพื่อทรงสนองตอบต่อความรัก และน้ำใจอันประเสริฐสุดของท่านทั้งหลาย สมเด็จพระเจ้าอยู่หัว จึงได้พระราชทานพระมหากรุณาธิคุณให้ประชาชนทุกภาคส่วน ได้มีส่วนร่วมถวายความอาลัยรัก น้อมส่งเสด็จพระบาทสมเด็จพระเจ้าอยู่หัว ในพระราชพิธีถวายพระเพลิงพระบรมศพ ในห้วงเดือนตุลาคม ศกนี้ และเพื่อเป็นการสานต่อพระราชดำริของโครงการจิตอาสา เราทำความ ดี ด้วยหัวใจ ซึ่งเป็นโครงการทำความดีร่วมกับ สมเด็จพระเจ้าอยู่หัว ถวายเป็นพระราชกุศลแด่พระบาทสมเด็จพระเจ้าอยู่หัว ที่ได้ปฏิบัติภารกิจมาโดยตลอด เป็นที่ประจักษ์แก่สายตาของท่านทั้งหลายอยู่แล้วนั้น,สมเด็จพระเจ้าอยู่หัวจึงได้พระราชทานพระราชานุญาตให้จัดตั้ง จิตอาสาเฉพาะกิจ งานพระราชพิธีถวายพระเพลิงพระบรมศพ ขึ้น เพื่อเป็นการรวมพลังความรักอันมีค่า รวมพลังน้ำใจ ของปวงชนชาวไทยทุกหมู่เหล่าที่จะน้อมถวายแด่ พระบาทสมเด็จ พระเจ้าอยู่หัวก่อนเสด็จสู่สวรรคาลัย,จิตอาสาเฉพาะกิจ งานพระราชพิธีถวายพระเพลิงพระบรมศพ จะเปิดให้ลงทะเบียน รับสมัคร ระหว่างวันที่ 1 - 30 กันยายน 2560 เวลา 08.00 - 16.00 น. ทุกวันไม่เว้นวันหยุดราชการ ในกรุงเทพมหานคร สมัครที่ อาคารรับรองสนามเสือป่า ปฏิบัติหน้าที่ ณ พระลานพระราชวังดุสิตและพื้นที่ใกล้เคียง และสำนักงานเขตทั้ง 50 เขต ปฏิบัติหน้าที่ในเขตนั้น ๆ ต่างจังหวัด สมัครที่ว่าการอำเภอทั่วประเทศ และในต่างประเทศ สมัครที่สถานเอกอัครราชทูตและสถานกงสุล ประชาชนทุกคนสามารถมาสมัครได้โดยใช้บัตรประจำตัวประชาชน (ฉบับจริง)/กรณีเด็กอายุต่ำกว่า 7 ปีที่ไม่มีบัตรประชาชนให้นำเอกสารเช่น สูติบัตร หรือทะเบียนบ้านมาแสดงด้วย,สำหรับจิตอาสา เราทำความ ดี ด้วยหัวใจ ที่เคยลงทะเบียนแล้ว สามารถมาลงทะเบียนสมัคร จิตอาสาเฉพาะกิจฯ ได้ และขอให้นำสมุดบันทึกความดีมาลงทะเบียนในครั้งนี้ด้วย ,จิตอาสาเฉพาะกิจฯ นี้ ผู้สมัครสามารถเลือกประเภทของงานได้ตามความสามารถและความสมัครใจ ในงาน 8 ประเภท ได้แก่ งานดอกไม้จันทน์ งานประชาสัมพันธ์ งานโยธา งานขนส่งเพื่อความปลอดภัยของประชาชน งานบริการประชาชน งานแพทย์ งานรักษาความปลอดภัย และงานจราจร,ผู้สมัครทุกคนจะได้รับบัตรประชาชนจิตอาสา สีฟ้า และบัตรจิตอาสา งานพระราชพิธีถวายพระเพลิงพระบรมศพ ซึ่งมีสีตามประเภทของงาน และจะได้รับพระราชทานหมวกแก๊ป ผ้าพันคอ เสื้อโปโลสีดำ ปลอกแขน สำหรับจิตอาสาเก่าที่เคยลงทะเบียนและรับของพระราชทานไปแล้วจะได้รับเพิ่มเติมในส่วนที่ยังไม่ได้รับพระราชทาน,สามารถสอบถามข้อมูลเพิ่มเติมได้ทุกวันที่หมายเลขโทร. 1510 และ 1511 เวลา 08.30 – 16.30 น. และนอกเวลาราชการที่หมายเลขโทร. 1548",สมเด็จพระเจ้าอยู่หัว พระราชทานพระราชานุญาต จัดตั้ง จิตอาสาเฉพาะกิจ งานพระราชพิธีถวายพระเพลิงพระบรมศพ เปิดรับสมัคร 1-30 กันยายน 2560 ทุกวันไม่เว้นวันหยุดราชการ ,"ข่าว,สังคม","สมเด็จพระเจ้าอยู่หัว,จิตอาสาเฉพาะกิจ,งานพระราชพิธีถวายพระเพลิงพระบรมศพ,สมัคร จิตอาสา,ลงทะเบียน,ข่าวทั่วไป",https://www.thairath.co.th/news/society/1051842
2778,ธเนศ วงศ์ยานนาวา ชี้การอ่านในโลกดิจิตอลเหนือการควบคุมของรัฐชาติ,(5 พ.ค.55) ธเนศ วงศ์ยานนาวา อาจารย์คณะรัฐศาสตร์ มหาวิทยาลัยธรรมศาสตร์ บรรยายในหัวข้อการอ่านในยุคดิจิตอล ในค่ายเขียนงานสร้างสรรค์กรุงเทพมหานคร จัดโดย Bookmobyร่วมกับหอศิลปวัฒนธรรมแห่งกรุงเทพมหานคร โดยกล่าวว่า สื่อกระดาษที่เป็นรูปแบบหนึ่งของข้อมูลและเทคโนโลยีแบบดั้งเดิมและอักษรในฐานะเทคโนโลยีแบบหนึ่ง กำลังจะถูกเปลี่ยนให้กลายเป็นสื่ออิเล็กทรอนิกส์ ซึ่งจะทำให้รูปแบบการอ่านเปลี่ยนไป ปริมาณการอ่านหนังสือผ่านหนังสือในรูปแบบอิเล็กทรอนิกส์มีปริมาณเพิ่มขึ้น ทั้งที่เมื่อเทียบกันแล้วการอ่านจากบนจอช้ากว่าการอ่านผ่านกระดาษ 20-30% แต่ในมิติของการเรียนรู้ พบว่า สื่อดิจิตอลจะดึงดูดความสนใจสำหรับเด็กมากกว่า จนทำให้เด็กมีความสามารถในการเรียนรู้เพิ่มมากขึ้นเขากล่าวว่า การอ่านผ่านโลกยุคดิจิตอลในแบบที่ hypertext (การคลิกลิงก์ไปยังข้อความต่างๆ) ที่พร้อมที่จะทำให้เกิดการย้ายตัวบทไปสู่ตัวบทใหม่ๆ เสมอ แสดงให้เห็นถึงความไม่ต่อเนื่องในการอ่าน แต่ก็กลับเป็นการแสดงให้เห็นถึงการเชื่อมต่อกับตัวบทที่มีการข้ามตัวบทจากตัวบทหนึ่งไปสู่อีกตัวบทหนึ่ง สถานะของ hypertext จึงไม่มีขั้นตอนว่าอะไรอยู่ในตำแหน่งที่สูงกว่าที่จะจำเป็นต้องเข้าถึงก่อนหรือเป็นส่วนสรุปสุดท้าย ซึ่งหมายถึง hypertext ไม่มีลำดับชั้น เมื่อไม่ลำดับขั้นก่อนหลังและสูงต่ำ เส้นทางของความเป็นเสรีประชาธิปไตยในการอ่านก็มีเพิ่มมากขึ้นไปด้วยทั้งนี้การอ่านใน hypertext ก็ทำให้การอ่านอยู่ในโลกของความเป็นอนันต์ (infinity) เพราะอาณาเขตของตัวบทเป็นสิ่งที่กำหนดได้ยาก แต่ละประโยคมีช่องทางออกเสมอ ช่องทางที่จะนำพาผู้อ่านไปสู่โลกใหม่ๆ ที่ไม่มีอาณาเขตของความรู้ ไม่มีการแยกกันระหว่างสาขาต่างๆ เพราะทุกอย่างถูกเชื่อมโยงถึงกันได้หมด แต่ก็ใช่ว่าจะทำให้เกิดการบูรณาการของความรู้ได้ เมื่อทุกอย่างดำเนินไปอย่างไม่มีที่สิ้นสุด ก็ทำให้ทุกอย่างไม่มีจุดเริ่มและไม่มีจุดจบ ทุกๆ ที่เป็นจุดเริ่มและจุดจบได้ในเวลาเดียวกัน เมื่อเป็นอะไรที่ไม่มีที่สิ้นสุดก็ทำให้ยากจะรู้ว่าสิ่งที่ไม่มีที่สิ้นสุดมีรูปร่างหน้าตาเป็นอย่างไร รวมถึงกลับทำให้วิตกกังวลกับอะไรที่ไม่รู้ถึงจุดที่สิ้นสุด ราวกับว่าไม่มีใครสามารถควบคุมมันได้นอกจากนี้ เมื่อบวกกับความหลากหลายของตัวบทอิเล็กทรอนิกส์ที่เปิดโอกาสให้มีการเปลี่ยนแปลงแก้ไขเรื่องราวต่างๆ ได้ ก็ยิ่งเพิ่มความหลากหลายขึ้นอีก โดยยกตัวอย่างกรณีวิกิพีเดีย ที่ไม่สามารถหาผู้ประพันธ์ได้อย่างแท้จริง เพราะทุกๆ คนเข้าไปแก้ไขได้ แต่ก็ไม่มีใครที่ได้คะแนนหรือเงินจากการประพันธ์ในลักษณะนี้ เพราะทุกคนเป็นผู้ประพันธ์นิรนามพื้นที่ของตัวบทแบบวิกิพีเดียจึงเป็นโลกในอุดมคติของศาสนาที่ไม่มีใครสามารถที่จะแสดงความเป็นเจ้าของ หรือถ้าจะกล่าวอีกนัยหนึ่ง ทุกๆ คนก็เป็นเจ้าของ นี่เป็นอุดมคติของคอมมิวนิสต์ที่ได้เกิดขึ้นจริงแล้วในโลกดิจิตอล ทุกๆ คนมีส่วนร่วมในการสร้างความรู้ที่ไม่ต้องเสียเงินเสียทองให้กับสถาบันการศึกษาที่นับวันค่าใช้จ่ายสำหรับการศึกษาก็มีแต่สูงขึ้นทั้งนี้ การอ่านในโลกคอมพิวเตอร์ไม่ได้เป็นเพียงแค่การอ่านหนังสืออย่างเดียวเท่านั้น แต่ยังเป็นการอ่านวัตถุแบบอื่นหรือสื่ออื่นไปพร้อมกันด้วย เช่น การอ่านอีเมล เป็นต้น ผู้อ่านเองพร้อมเสมอที่จะเปลี่ยนไปสู่การอ่านแบบอื่นๆ เพียงเวลาไม่กี่นาที การอ่านในโลกดิจิตอลจึงเป็นการอ่านที่มีเสรีภาพ แม้ว่าเสรีภาพดังกล่าวจะหมายถึงความไม่อดทนต่อการอ่านอะไรอย่างใดอย่างหนึ่งเป็นระยะเวลายาวนานก็ตามนอกจากนี้ในโลกของ hypertext ที่ทุกอย่างไม่ได้พุ่งเป้าไปสู่จุดสุดยอดหรือมีเป้าหมายเพียงหนึ่งเดียว สถานะของผู้ประพันธ์จึงไม่ได้มีอำนาจแบบเดิมอีก เพราะผู้อ่านสามารถเริ่มต้นเรื่องราวเรื่องหนึ่งแล้วเดินแยกไปตามแต่ความต้องการของผู้อ่านว่าจะสนใจและต้องการทำความเข้าใจประเด็นใดก่อนหรือหลังได้ด้วยธเนศ กล่าวว่า ในโลก hypertext ในโลกของการเขียนแบบนี้ มันไม่สามารถจะทำให้ ประเทศไทยรวมเลือดเนื้อชาติเชื้อไทย อีกแล้ว มันไม่สามารถทำให้คุณมีโฟกัสร่วมกันอีกได้ง่ายๆ แบบเดิม คุณกำหนดไม่ได้เลยว่าคนอ่านจะอ่านอะไร เพราะถึงแม้ว่ากูเกิลจะขึ้นให้คุณ 10 ที่ แต่มันก็สามารถจะพาคุณไปไหนต่อไหนได้ เพราะฉะนั้น ถ้าพูดแบบง่ายๆ ในนัยยะทางการเมือง คือ คุณเลิกคิดได้แล้วว่าทุกคนจะคิดในแบบเดิม เพราะไม่ต้องพูดถึงเนื้อหา คุณจะบอกว่ารักชาติศาสน์กษัตริย์แบบที่คุณประยุทธ์ (จันทร์โอชา) พูด อ่านใน text นี้ แต่มันพาคุณไปไหนก็ไม่รู้ อาจจะไปลงท้ายที่สังคมนิยม คอมมิวนิสต์ก็ได้ คุณคุมมันไม่ได้ เหมือนกับที่เราบอกว่าอินเทอร์เน็ตคุณคุมมันไม่ได้ มันล็อคอยู่ในโครงสร้าง มันไม่เหมือนเขียนหนังสือที่ฟอร์มของหนังสือมันตายตัว, (5 พ.ค.55) ธเนศ วงศ์ยานนาวา อาจารย์คณะรัฐศาสตร์ มหาวิทยาลัยธรรมศาสตร์ บรรยายในหัวข้อการอ่านในยุคดิจิตอล ในค่ายเขียนงานสร้างสรรค์กรุงเทพมหานคร จัดโดย,"วัฒนธรรม,ไอซีที,การศึกษา","การอ่าน,ดิจิตอล,ธเนศ วงศ์ยานนาวา",https://prachatai.com/journal/2012/05/40367
8477,คุยกับยอดพล เทพสิทธา : อนาคตการกระจายอำนาจ หลังประกาศ คสช.แช่แข็งการเมืองท้องถิ่น,หลังจากที่มีประกาศคณะรักษาความสงบแห่งชาติ (คสช.) ฉบับที่ 85/2557 และ 86/2557 เกี่ยวกับการสรรหาสมาชิกสภาท้องถิ่น ซึ่งรวมถึงกรุงเทพมหานคร ขึ้นทดแทนสมาชิกสภาท้องถิ่นที่หมดวาระลง โดยกำหนดให้ใช้วิธีคัดเลือกโดยคณะกรรมการสรรหา และกำหนดให้สมาชิกภาพของสมาชิกสภาท้องถิ่นใดที่เหลืออยู่ไม่ถึงกึ่งหนึ่งของจำนวนสมาชิกสภาทั้งหมดให้สิ้นสุดสภาพลง (อ่านรายละเอียด : )ประชาไท สัมภาษณ์พิเศษ ดร.ยอดพล เทพสิทธา อาจารย์ประจำคณะนิติศาสตร์ มหาวิทยาลัยนเรศวร นักวิชาการที่ศึกษาการเมืองการปกครองและกฎหมายปกครองส่วนท้องถิ่น ถึงผลกระทบต่อระบบการเมือง การปกครองท้องถิ่น และมุมมองต่ออนาคตของการมีส่วนร่วมของประชาชน และประชาธิปไตยของส่วนท้องถิ่นหลังมีประกาศ คสช.ทั้งสองฉบับ0000: ประกาศนี้เป็นการยกเลิกการเลือกตั้งสมาชิกที่กำลังจะพ้นวาระ และให้แต่งตั้งเข้าไปเป็นสมาชิกในสภาท้องถิ่นหรือผู้บริหารท้องถิ่นแทน โดยตามประกาศมีการกำหนดคุณสมบัติไว้ เช่น กรณีข้าราชการต้องอยู่ในระดับ C8 หรือเทียบเท่า อีกกรณีต้องมีอายุไม่ต่ำกว่า 35 ปีขึ้นไป การศึกษาขั้นต่ำจบการศึกษาในระดับปริญญาตรีขึ้นไปประกาศดังกล่าวมันระงับพัฒนาการท้องถิ่นแน่นอน เนื่องจากประกาศยังไม่ชัดเจน ว่าคนที่ได้รับการแต่งตั้งนั้นจะต้องอยู่ในวาระนานเท่าใด โดยถ้าหากยึดตาม พ.ร.บ.องค์กรปกครองส่วนท้องถิ่น จะกำหนดวาระการทำงานของผู้บริหารและสมาชิก 4 ปี แต่การแต่งตั้งนั้นไม่มีกำหนดเวลาแน่นอน สมมติหมดวาระภายในสิ้นปีนี้ แต่ยังไม่มีรัฐธรรมนูญฉบับถาวร เท่ากับว่าคนที่จะได้รับแต่งตั้งจะต้องอยู่ไปอีก 4 ปี หากใช้ตาม พ.ร.บ.องค์กรปกครองส่วนท้องถิ่น ปัญหาก็คือผู้บริหารหรือสมาชิกสภา อปท. ที่มาจากการแต่งตั้ง เมื่อมีรัฐธรรมนูญฉบับถาวรแล้วสถานะของเขาจะหมดวาระไปด้วยกฏหมายฉบับไหน แลพการมีผู้แทนท้องถิ่นที่มาจากกระบวนการมีส่วนร่วมนั้นจะมาด้วย วิธีการใด ดังนั้นพัฒนาการของ อปท. จึงไม่มีแน่นอนรัฐธรรมนูญฉบับปี 50 มาตรา66 และ 67 มีการเขียนถึงการมีส่วนร่วมของท้องถิ่นไว้อย่างชัดเจน คือโครงการที่มีผลกระทบต่อวิถีชีวิตของคนในชุมชน ต้องมีการทำประชาพิจารณ์ของคนในท้องถิ่น หรือกระบวนการที่มีก่อให้เกิดการรับฟังความคิดเห็น แต่กรณี รธน. ฉบับชั่วคราว กลับไม่มีกระบวนนี้ อย่างไรก็ตามกระบวนการดังกล่าวถูกกำหนดไว้ใน รธน. 50 แต่ฏ้ไม่ได้มีการกำหนดในกฏหมายลูก ดังนั้นหลังจากยกเลิก รธน. 50 ไปปัญหาจึงเกิดขึ้น เพราะ สมมติกรณีในท้องถิ่นมีโครงการที่จะเกิดขึ้น ก็จะหมายความว่าเป็นเอกสิทธิ์ของผู้แทนท้องถิ่นที่ได้รับการแต่งตั้งสามารถดำเนินการได้เลย หรือในกรณีท้องถิ่นที่มีปัญหา ยกตัวอย่างเช่น กรณีศาลปกครองเพิกถอนใบอนุญาตของท้องถิ่น ในจังหวัดอุดรธานีกรณีเหมืองแร่โปแตช หากมีการแต่งตั้งผู้บริหารหรือสภาท้องถิ่น ก็สามารถออกใบอนุญาตใหม่ได้ โดยไม่ต้องผ่านกระบวนการรับฟังความคิดเห็น เพราะตัวรัฐธรรมนูญ 50 ถูกตัดไปแล้ว ถึงแม้ชาวบ้านจะออกมาคัดค้าน ก็ไม่สามารถก่อให้เกิดผลต่อทางกฎหมาย เพราะตัว รธน. ถูกตัดออกไปแล้วพัฒนาการท้องถิ่นมีผลกระทบแน่นอน เช่น การเลือกตั้งผู้แทนท้องถิ่น ต้องมีการปราศรัยหาเสียง และมีกองเชียร์ของแต่ละฝ่าย เพราะฉะนั้นต้องมีการปราศรัยหาเสียงเพื่อนำเสนอนโยบาย ซึ่งการเมืองท้องถิ่นค่อนข้างสวิงตลอด แต่ประกาศ คสช. ฉบับนี้ตัดการเลือกตั้ง ทำให้เป็นการวางฐานกลุ่มข้าราชการ กลุ่มพ่อค้าพานิชย์ในแต่ละท้องถิ่นที่จะเข้ามาแสวงหาผลประโยชน์จากกิจกรรมท้องถิ่นหรือภารกิจ ซึ่งกิจกรรมต่างๆของ อปท.โดยที่ชาวบ้าน เดิมที่ผู้ที่เข้ามาเป็นผู้แทนท้องถิ่นไม่ถูกจำกัดการศึกษาขั้นต่ำไว้ เมื่อมีประกาศ คสช. ทำให้มีตัดคนพวกนี้ออกไปเพราะมีการจำกัดวุฒิการศึกษา เช่น สมมติผู้ใหญ่บ้านมีอยากเปลี่ยนสถานะจากที่เป็นตัวแทนของส่วนกลาง ในฐานะองค์กรปกครองส่วนภูมิภาค จะมาเล่นการเมืองในท้องถิ่น แต่ไม่มีคุณสมบัติการศึกษาในระดับที่กำหนดไว้ในประกาศ คสช. ทำให้ไม่มีโอกาสในการถูกแต่งตั้ง และยังไม่รู้ทิศทางรัฐธรรมนูญฉบับใหม่จะถูกกำหนดคุณสมบัติไว้อย่างไร เพราะเราไม่มีส่วนร่วมอะไรเลย มันกลายเป็นการตัดคนธรรมดาออกไป คือเรารู้กันอยู่แล้วว่าการเมืองท้องถิ่นเป็นการเปิดพื้นที่ให้ผู้ที่อยู่อาศัยในท้องถิ่น เข้ามามีส่วนร่วมในทางการเมืองระดับท้องถิ่น ในการประกาศ คสช. นี้ ออกมาทำให้ทุกอย่างหยุดชะงักไปหมดเลย เพราะเอาแต่ข้าราชการวัตถุประสงค์ของการมีการปกครองส่วนท้องถิ่นเพื่อหนีระบบข้าราชการส่วนภูมิภาค เช่น ผู้ว่าราชการจังหวัด นายอำเภอ แม้กระทั้งกำนัน ผู้ใหญ่บ้าน วัตถุประสงค์ในการกระจายอำนาจหรือการปกครองส่วนท้งถิ่นมันต้องการให้ภารกิจหรือการตอบสนองความต้องการในท้องถิ่นมันเป็นไปได้อย่างรวดเร็วและเป็นไปได้อย่างแท้จริง ก่อนที่จะมีแนวคิดการกระจายอำนาจ ทุกอย่างจะขึ้นตรงกับผู้ว่าราชการจังหวัดหมด ไม่ว่าจะขอเสาไฟฟ้า โครงการสร้างถนนลาดยาง ถนนลูกรัง ถนนคอนกรีต ทุกอย่างต้องอยู่ที่ผู้ว่าราชการจังหวัด หรือนายอำเภอ กำนัน ผู้ใหญ่บ้าน ที่จะทำเรื่องเป็นขั้นตอนไปเพื่อเสนอกระทรวงมหาดไทยที่จะผันงบประมาณลงมา แต่การกระจายอำนาจไม่ใช่แบบนั้น แต่เป็นการที่ชาวบ้านหรือผู้อยู่อาศัยในท้องถิ่นไปแสดงความจำนงต่อองค์การปกครองท้องถิ่น เมื่อ อปท. ผ่านการพิจารณามีอำนาจหน้าที่ มีเงินและสามารถทำได้ก็สามารถทำได้ทันที เป็นการกระจายเพื่อตอบสนองความต้องการของคนในท้องถิ่น แต่ประกาศของ คสช. ที่ออกมายังไม่ทราบแน่ชัดว่าจะตอบสนองของใครมีผู้ที่มองว่าการแช่แข็งการเมืองท้องถิ่นเป็นการล้างอิทธิพลของ อปท. ที่ใช้ระบบผูกขาด ซึ่งความจริงแล้วมี 2 ด้าน ลักษณะที่ 1 ตาม พ.ร.บ.ลักษณะการปกครองท้องถิ่นเดิมที่กำนัน ผู้ใหญ่บ้าน จะมีการเลือกตั้งเพียงครั้งเดียว และอยู่จนอายุครบ 60 ปี โดยไม่มีวาระกำหนด ดังนั้นเมื่อครบกำหนด 60 ปีแล้วจนไม่มีคุณสมบัติที่จะเป็น กำนัน ผู้ใหญ่บ้านได้อีก จึงข้ามไปเล่นการเมืองท้องถิ่น โดยการดันคนในครอบครัวขึ้นมาแทน เช่น ในพื้นที่จังหวัดตราด กำนันอายุใกล้ครบ 60 ปี แล้วดันลูกชายขึ้นมาเป็นกำนันแทน เพื่อที่จะสืบทอดตำแหน่ง โดยที่ตัวเองข้ามไปเล่นการเมื่องใน อปท. แทน ถือเป็นระบบการเมืองเครือญาติ แต่ความจริงก็ไม่ได้มีหลักประกันที่ลูกกำนันคนนั้นจะได้รับเลือกจากผู้ใหญ่บ้านหรือเปล่า เพราะผู้ใหญ่บ้านรายอื่นก็อยากขึ้นรับตำแหน่งกำนันเช่นกันลักษณะที่ 2 เป็นลักษณะของการสวิงขั้ว คือ ลักษณะการเมืองท้องถิ่นจะไปขั้วไหนก็ได้ แต่ต้องขึ้นอยู่กับปัจจัยทางนโยบายและผลงานที่ผ่านมา เช่นเดียวกับงานศึกษาของ แคทเธอรีน บาววี่ ที่ศึกษาการเลือกตั้งของไทยพบว่าคนไม่ได้เลือกเพราะเป็นคนในหมู่บ้าน แต่ชาวบ้านดูว่าใครที่จะมีข้อเสนอที่ดีกว่าให้กับชาวบ้านดังนั้นจึงมี 2 ลักษณะที่มีทั้งระบบครอบครัว แต่ก็มีลักษณะของการสวิงเหมือนกัน ไม่มีการผูกขาดในการเมืองท้องถิ่น แต่ขั้วการเมืองมีการสลับสับเปลี่ยนสิ่งที่น่าสนใจอย่างหนึ่งของการเมืองท้องถิ่นคือการเป็นเรื่องของอำนาจต่อรองระหว่างผู้บริหารท้องถิ่นกับประชาชนในท้องที่ เช่น ในมหาวิทยาลัยที่อยู่ตามภูมิภาค นักศึกษาปี 1 จะต้องถูกบังคับให้อยู่หาพักของมหาวิทยาลัยโดยการย้ายทะเบียนบ้าน เพื่อมาอยู่มหาวิทยาลัย ทำให้เกิดอำนาจต่อรอจากนักศึกษาหลายพันคน สามารถเปลี่ยนผลการเลือกตั้งได้ จึงเป็นเรื่องที่น่าสนใจว่าจริงๆแล้วนักศึกษาที่เป็นผู้มีสิทธิเลือกตั้งนั้นจะมีเจตจำนงอิสระหรือเป็นเพียงเครื่องมือของระบบข้าราชการหรืออุดมศึกษาในมหาวิทยาลัยใช้ต่อรองกับ อปท.ประกาศ คสช. ดังกล่าว ตอนนี้ก็ไม่สามารถตอบได้ว่าทิศทางจะเป็นอย่างไร แต่ในปัจจุบันนอกจากการเมืองในท้องถิ่นจะหยุดชงักแล้ว ทุกกิจกรรมใน อปท. ก็หยุดชงักเช่นกัน เช่น มีเมื่อมีโครงการสักอย่างในท้องถิ่นแต่ชุดที่ถูกแต่งตั้งขึ้นมาไม่เห็นด้วยก็สามารถยกเลิกโครงการได้อีกทั้งส่วนภูมิภาคอย่าง ผู้ว่าราชการ หรือนายอำเภอ ยังมีอิทธิพลต่อ อปท. แต่หากตอบตามตัวบทกฏหมายนั้นถือว่าไม่มีอิทธิพล เพราะตามกฏหมายนั้น ผู้ว่าฯ ไม่มีอำนาจอะไร เป็นเพียงประชาสัมพันธ์ เป็นโฆษกกระจายข่าวจากส่วนกลางสู่ท้องถิ่น กลับอีกอย่างคือในกรณีที่มีการร้องขอให้ถอดถอนผู้บริหารหรือสมาชิกสภาท้องถิ่น ผู้ว่าฯ เป็นเพียงคนจัดการกระบวนการถอดถอน เช่น กระบวนการลงคะแนนถอดถอน แต่ไม่ได้เป็นคนชี้ขาดจากที่เคยกระจายอำนาจในปี 40 เป็นต้นมา กระจายทั้งอำนาจ โอกาส ทรัพยากร แต่เมื่อมีประกาศ คสช. ดังกล่าว ทุกอย่างกลับไปสู่ผู้ว่าฯ เช่น คณะกรรมการที่เลือกตำแหน่งใน อปท. มีข้าราชการประจำจังหวัด เป็นข้าราชการจากส่วนกลางที่ส่งมาดูในส่วนภูมิภาค และยังล็อคคุณสมบัติให้เป็นข้าราชการอีก จึงเป็นไปได้ว่าผู้ว่าฯ จะแต่งตั้ง ผอ.สำนักใดสำนักหนึ่งในจังหวัดไปเป็นผู้บริหารท้องถิ่ง ดังนั้นจึงเป็นเรื่องของผลประโยชน์ทับซ้อนอยู่แล้ว แม้ว่าปัจจุบันของ อปท. ที่กำลังจะหมดวาระภายในปีนี้จะมีไม่กี่แห่ง แต่เราก็ไม่มีหลักประกันว่าจะมีรัฐธรรมนูญฉบับถาวรเมื่อไหร่ อีกทั้งหากมีรัฐธรรมนูญฉบับถาวรประกาศใช้แล้วสถานะของบุคคลที่ถูกแต่งตั้งมาแล้วจะเป็นอย่างไรต่อไปด้วยหากจะมองเช่นนั้นก็สามารถมองได้ แต่เราต้องมองอีกแง่หนึ่งที่ยังไปไม่ถึงกัน หากส่วนกลางสั่งการนั้นก็จะมีปัญหาเรื่องเวลาที่เสียไป เช่น โครงการบริหารจัดการน้ำที่ล้มไปเพราะขาดกระบวนการตาม รัฐธรรมนูญ มาตรา 66 67 สิ่งที่เราได้เห็นคือคนในพื้นที่เมื่อได้เห็นโครงการเกิดการรวมตัวขึ้น ซึ่งไม่ได้เกิดจากการอยู่ใน อปท. ใด อปท. หนึ่ง ทำให้เกิดการทบทวนเกิดขึ้นแต่กระบวนการรับฟังความคิดเห็นเหล่านี้ก็ไม่ได้เร็วกว่าการสั่งการจากส่วนกลาง เพราะเมื่อมีโครงการจากรัฐบาลลงมาในท้องถิ่นก็จะเกิดการชั่งประโยชน์กัน เพราะมีคนที่ได้ประโยชน์และคนที่เสียประโยชน์ หากพูดตามทฤษฎี ผลประโยชน์ระดับชาตินั้นสูงกว่าผลประโยชน์ท้องถิ่นอยู่แล้ว หากรัฐบาลจะทำเลยก็สามารถทำได้ ทำให้ท้องถิ่นแทบจะทำอะไรไม่ได้เลย หากฟันธงออกมาแล้วว่าจะทำ แต่ท้องถิ่นก็ยังมีกระบวนการที่จะตรวจสอบได้อยู่ส่วนเรื่องไร้รอยต่อนั้น เป็นไปไม่ได้ที่การบริหารรัฐจะไร้รอยต่อ มันต้องมีรอยต่อควมคิดเห็นที่ไม่ตรงกันอยู่แล้ว แม้แต่ในครอบครัวเดียวกันความเห็นก็ยังไม่เหมือนกันแต่ในกฏหมายท้องถิ่นมันมีสิ่งที่เรียกว่า สหการ ขึ้น สิ่งนี้ในยุโรปที่มีการกระจายอำนาจประสบความสำเร็จอย่างดี เทศบาลในยุโรปถือเป็นส่วนสำคัญในการขับเคลื่อนบริการสาธารณะแทบจะทั้งหมด โครงการทุกอย่างจะออกจากเทศบาลเป็นหลัก โดยจะมีปัญหาเรื่องรอยต่อระหว่างเทศบาล จึงมีการสร้างความร่วมมือกันระหว่างเทศบาลในบางกิจกรรม โดยจัดตั้งเป็นสหการ เช่น การขนส่ง เป็นต้น โดยอาจให้เทศบาลหรือ อปท. สักแห่งเป็นฐานในการบริการเรื่องดังกล่าว แต่ของไทยนั้นยังไม่มี กระบวนการดังกล่าวจะลดความขัดแย้งได้และโครงการสามารถรองรับความต้องการของคนในท้องถิ่นได้มากกว่าขณะเดียวกันเมื่อมองกลับไปที่ส่วนกลางที่ฟันลงมาแล้วต้องทำอย่างเดียว เช่น โครงการจัดการน้ำ หาก อปท. 3 ที่ได้ประโยชน์ 100% ขณะที่อีก 2 แห่ง เสียประโยชน์ 70% ก็ต้องทำตามคำสั่งส่วนกลาง เป็นระบบเก่าก่อนปี 2540 จึงไม่มีการทำแผนคัดค้านแต่อย่างใด เพราะเป็นในลักษณะของ คำสั่ง แต่การกระจายอำนาจมันเป็นเรื่องของ การรับฟังความเห็นและหารือกัน นี่คือสิ่งที่แตกต่างกันการกระจายอำนาจนั้น เรียกอีกอย่างหนึ่งว่าเป็น Local Democracy หรือประชาธิปไตยในท้องถิ่น แต่หากเป็นระบบเดิมเป็น Hierarchy สายบังคับบัญชา ดังนั้นการปกครองท้องถิ่นจึงเป็นสิ่งที่ปฏิเสธไม่ได้ว่าต้องมีรอยต่อ แต่สิ่งที่สำคัญคือเมื่อมันเป็นรอยแล้วมันต่อกันได้ไหม หรือมันกลายเป็นรอยร้าว ตรงนี้เป็นสิ่งสำคัญมันเป็นมายาคติ ถึงแม้ผู้แทนท้องถิ่นจะมีไม่ได้เรียนจบการศึกษาขั้นต่ำ กลุ่มคนเหล่านี้คือผู้เสนอนโยบายหรือควบคุมนโยบาย แต่ไม่ได้เป็นผู้ปฏิบัติงาน คนจบปริญญาตรีด้านสาธารณสุข แพทย์ศาสตร์ ฯลฯ เป็นผู้ที่อยู่ในระดับปฏิบัติงานที่สนองนโยบาย แต่ไม่ใช่ผู้กำหนดหรือตรวจสอบนโยบายประเทศไทยติดกับภาพคนที่เรียนสูงจะเก่งหรือมีความคิดที่ดีกว่าคนที่การศึกษาต่ำกว่า แม้จะมีในหลายกรณีที่ถูกต้อง แต่มองในมุมกลับกันเมื่อวัตถุประสงค์ของการกระจายอำนาจก็คือการตอบสนองความต้องการของท้องถิ่น สังคมมีความเป็นพลวัต จะไปสต๊าฟชาวบ้านไม่ได้ จริงๆชาวบ้านก็รู้ตัวว่าต้องการมีถนนใช้ มีโทรศัพท์ มีทีวี ไฟฟ้าที่เข้าถึงหมู่บ้าน ภาพที่ชาวบ้านมาประชุมที่ศาลวัด ทำแกงหม้อใหญ่กินกันก็เป็นมายาคติที่ว่าเมื่อก่อนนั้นสังคมอุดมไปด้วยความสามัคคีสันติสุข ทั้งที่ความขัดแย้งมันมีอยู่ในทุกสังคม เพียงแต่มันแสดงออกมาแค่ไหน เช่น เมื่อก่อนมีการคุยกันว่าทุกบ้านไม่ว่าขัดแย้งกันอย่างไรก็มาร่วมทำบุญที่วัดนั้น สุดท้ายวัดกลายเป็นตัวประสานผลประโยชน์ของกลุ่มผลประโยชน์ที่ขัดแย้งกันอยู่ดี ส่วนการเลือกตั้งมันไปทำให้ภาพของความต้องการชัดขึ้น เช่น ในพื้นที่ จ.อุดรธานีกรณีเหมืองโปแตซ ซึ่งจะมีชาวบ้านบางส่วนที่ปักธงเขียวและมีกลุ่มชาวบ้านที่ไม่ได้ปักธง ซึ่งคือกลุ่มที่สนับนุนและคัดค้านทำเหมืองแร่ แม้จะไม่ขัดแย่งกันจนอยู่ร่วมกันไม่ได้ แต่ก็ขัดแย้งกันเป็นประเด็นๆไปการเลือกตั้งไม่ได้ทำให้คนเกลียดกัน แต่เป็นการแสดงเจตจำนงค์ถึงความต้องการออกมา เนื่องการเลือกตั้งจะเกิดขึ้นได้จากคน 2 กลุ่ม หรือมากกว่านั้น แสดงให้เห็นสิ่งที่ชาวบ้านต้องการคืออะไร ไม่ใช่สังคมในอดีตที่มีอะไรก็ไปที่วัดแล้วให้หลวงพ่อเป็นผู้ตัดสิน ทุกคนก็เชื่อ แต่ถ้าหลวงพ่อมรณภาพไปแล้วพระหนุ่มๆขึ้นมาจะยุติความขัดแย้งได้หรือไม่ และพระก็กลายเป็นนักการเมืองเอง เพียงแต่จะให้ใครเป็นคนกำหนดผลของมันมีความแตกต่างแน่นอน ในรัฐรวมพวกสหพันธรัฐ เช่น มาเลเซีย เยอรมัน สหรัฐ การกระจายอำนาจค่อนข้างมีความยืดหยุ่นมากกว่า เช่น ผู้ว่าการรัฐสามารถออกกฏหมายเองได้ มีธรรมนูญของมลรัฐได้ตราบเท่าที่ไม่ขัดกับรัฐธรรมนูญของสหพันธรัฐ แต่ไม่ได้หมายความว่าสิ่งที่เกิดขึ้นในรัฐรวมจะเกิดในรัฐเดี่ยวไม่ได้ ตัวอย่างในยุโรปภาคพื้นอื่น เช่น สเปนหรืออิตาลี ซึ่งรัฐธรรมนูญเขียนไว้ค่อนข้างชัดในแต่ละท้องถิ่นหรือแคว้นสามารถกำหนดนโยบายออกกฏหมายใช้เองได้เลยตราบเท่าที่ไม่ขัดกับรัฐธรรมนูญหลักของรัฐมันอยู่ที่รูปแบบโครงสร้างมากกว่า ว่าเรายินยอมให้มีการกระจายอำนาจมากน้อยเพียงใด ย้อนกลับมาดูของประเทศไทย กระจายอำนาจค่อนข้างดี โมเดลที่ถูกออกแบบมาถือว่าดี มีระบบการควบคุมตรวจสอบตัวแทนท้องถิ่น เช่น การถอดถอน ซึ่งหลายประเทศในยุโรปไม่มี มีการกระจายการจัดกิจกรรมการบริการสาธารณให้ท้องถิ่นค่อนข้างเยอะ แม้แต่ภาษีอย่างค่าทำเนียมโรงฆ่าสัตว์ ค่าทำเนียมการออกใบอนุญาตเก็บรังนกนางแอน เราก็มี ถือว่าก้าวหน้าพอสมควร นี่เป็นพูดถึงในแง่ของกฎหมายแต่ในข้อเท็จจริงที่เกิดขึ้น อิทธิพลหรือความสำคัญในท้องถิ่นไม่ได้อยู่ที่ อปท. เวลามีปัญหาในจังหวัดชาวบ้านมักนึกถึงผู้ว่าฯ ก่อน ทำให้ผู้ว่ามีบารมีมากในจังหวัด ทั้งที่ตามกฎหมายผู้ว่าเป็นแค่ประชาสัมพันธ์ของจังหวัด เป็นแค่คนจัดการงานบางอย่างเท่านั้นเอง ดังนั้นของไทยการปกครองท้องถิ่นออกแบบโครงสร้างไว้ดี แต่ในหลักความเป็นจริงมันไม่ใช่อย่างที่ออกแบบมีเรื่องจังหวัดจัดการตนเองหรือองค์กรปกครองส่วนท้องถิ่นจัดการกันเอง โมเดลเหมือนเป็นการแยกการบริหารจังหวัดออกมา ทำให้จังหวัดมีอำนาจมากขึ้น ซึ่งความเป็นจริงขอแค่ อบจ. สามารถจัดกิจกรรมของท้องถิ่นได้ ตามที่ พ.ร.บ แผนการกระจายอำนาจกำหนดไว้ก็พอ แต่เหตุที่มาร่างใหม่เป็นการจัดโครงสร้างใหม่ เช่น ในจังหวัดจะมี อปท. ที่อยู่ในพื้นที่เดียวกันประเภทใดบ้าง สมมติไม่มี อบต. อาจจะมีการรวมตัวกันเป็นเทศบาล โดยการรวมหลายตำบลเข้ามา และให้จังหวัดบริหารกันเองโดยให้มีอิสระในการบริหารที่ไม่ขึ้นต่อส่วนกลางหรือส่วนภูมิภาคถ้าโครงการจังหวัดจัดการกันเองสำเร็จ อิทธิพลของการปกครองส่วนภูมิภาคจะลดลง นั่นหมายความว่า แพทย์ประจำจังหวัด สาธารณสุขจังหวัด เกษตรจังหวัด ฯลฯ บทบาทจะลดลงในทันที เท่ากับว่าจะต้องปฏิรูปโครงสร้างข้าราชการในกระทรวงมหาดไทยกันหมด ทำให้เห็นว่ามีการคัดค้านค่อนข้างรุนแรงในการกระจายอำนาจในลักษณะของจังหวัดจัดการตนเอง แม้ว่าจะผลักดันขนาดได้ ก็ตอบได้ว่ากระทรวงมหาดไทยก็ไม่ปล่อยแน่ๆอยู่แล้วแวดวงในการพูดถึงการกระจายอำนาจถูกจำกัดวง ก่อนปี 2549 ประเทศไทยมีการตื่นตัว เพราะ รธน.ปี 40 เกิดจากการปฏิรูปทางการเมือง ที่มีการเรียกร้องในปี 2535 เป็นต้นมา โดยในช่วงแรกเนื่องจากมันเป็นเรื่องใหม่ก็เลยฮิตกัน และรูปแบบโครงสร้างที่บัญญัติไว้ในกฏหมายถือว่าค่อนข้างดี แต่ปัญหามันอยู่ในการปฏิบัติจริงเนื่องจากหลังปี 2549 บริบทตอนนั้นเกิดการรัฐประหาร การพูดถึงการกระจายอำนาจไม่ได้หายไปแต่ถูกจำกัดอยู่ในวงของผู้ที่สนใจมากกว่า เช่น จังหวัดปกครองตนเอง แม้จะมีการพูดกันมานาน แต่ก็เพิ่งถูกหยิบยกขึ้นมาขยายในวงกว้างเมื่อไม่กี่ปีที่ผ่านมา ในภาพย่อยนั้นหากลงไปในพื้นที่ของ อปท. มีหลายประเด็นที่ถูกหยิบขึ้นมาก่าวถึง เช่น การเข้าชื่อเสนอข้อบัญญัติท้องถิ่น มีการยื่นโดยประชาชนเกิดขึ้นในหลายกรณี แต่การพูดถึงก็จะอยู่ในแวดวงของคนที่สนใจนักวิชาการทางรัฐศาสตร์ก็ให้ความสนใจการเมืองในระดับชาติมากกว่า เพราะหลังปี 2549 มองว่าเป็นการสู้กันระหว่าง 2 ขั้วหรือมากกว่า 2 ขั้ว ทางการเมือง เช่น การศึกษาว่ากลุ่มเสื้อแดงเป็นใคร คนเสื้อเหลืองมาจากไหน หรือวิกฤตปี 53 เกิดจากอะไร ฯลฯแต่ความจริงแล้วทุกอย่างนั้นเชื่อมโยงกันหมด ในยุครัฐบาล พ.ต.ท. ทักษิณ ชินวัตร มีโครงการที่ลดบทบาท อปท. ลง เช่น โครงการธนาคารหมู่บ้าน ให้เป็นหน้าที่การดูแลของการปกครองส่วนภูมิภาคนการเข้ามากำกับดูแล แต่ไม่ใช่ว่าทุกโครงการของทักษิณจะเป็นการลดอำนาจ อปท. หมด เช่น โครงการ OTOP แม้คณะกรรมการจะเป็นผู้ว่าฯ กาชาดจังหวัด ฯลฯ แต่ในการขับเคลื่อนยังเป็นของ อปท. ดังนั้นจะเห็นว่ามี 2 ด้านเสมอ แต่หลายโครงการของทักษิณเป็นการลดบทบาท อปท. หลังรัฐประหารปี 2549 หลายโครงการของรัฐบาลทักษิณยังดำเนินอยู่และหลายโครงการไปหายไปการปกครองส่วนท้องถิ่นเลยกลายเป็นแค่ประเด็นเล็กๆ ในส่วนของการปฏิรูปการเมืองการปกครอง ซึ่งจริงๆแล้วส่วนของท้องถิ่นไม่ควรไปอยู่ในจุดเล็กๆ แต่มันควรจะเป็นจุดที่เป็นฐานมากกว่าของการปฏิรูปการเมือง ท้องถิ่นเป็นโรงเรียฝึกหัดประชาธิปไตย จะเห็นความสำคัญของ อปท. แต่เรากลับมักมองการเมืองระดับชาติเป็นโจทย์ตั้งแล้วมองว่าอิทธิพลของการเมืองระดับชาติมันแผ่ไปถึงการเมืองท้องถิ่น จึงกลายเป็นหัวคะแนนของการเมืองระดับชาติ ทำให้เราไม่ได้มองไปไกลถึงว่าคนในท้องถิ่นมองการพัฒนาในท้องถิ่น ไม่ได้มองเรื่องของการปฏิรูประดับชาติ เพราะอย่างไรก็มีกลไกการตรวจสอบอยู่แล้วเราปฎิเสธไม่ได้ว่าการเมืองท้องถิ่นมีการเชื่อมโยงกับการเมืองระดับชาติ เช่น กรณีภาคเหนือ การเมืองท้องถิ่นมีความเชื่อมโยงกับพรรคเพื่อไทย แต่ที่เชียงใหม่กลุ่มการเมืองท้องถิ่นที่แตกออกมาจากพรรคเพื่อไทยก็มีหลายกลุ่ม สุดท้ายแล้วชาวบ้านในท้องถิ่นก็จะเลือกบุคคลที่ตอบสนองความต้องการให้กับพวกเขาหากไปดูกฏหมายในต่างประเทศ อย่างในฝรั่งเศส การได้มาซึ่งวุฒิสมาชิกนั้นมาจากการเลือกตั้งโดยอ้อมของท้องถิ่น อย่างนี้เราจะพูดได้ไหมว่าการเมืองท้องถิ่นเชื่อมโยงกับการเมืองระดับชาติ ดังนั้นจึงเป็นสิ่งที่เลี่ยงไม่ได้อยู่แล้ว เพราะเมื่อพูดถึงการเมืองก็จะมีสิ่งที่เรียกว่าเครือข่ายกันอยู่แล้ว เพียงแต่ว่าการตรวจสอบนั้นทำได้เท่าไหนนั่นสำคัญกว่าการที่จะแช่แข็งการเมืองท้องถิ่นเพื่อให้มีผลในการปฏิรูปการเมืองระดับชาติ ถือว่าเป็นแนวคิดที่ผิด เพราะแยกปัญหาไม่ออก เรามี ส.ส. ก็ต้องถูกเลือกจากประชาชนในท้องถิ่นในแต่ละจังหวัดอยู่แล้ว ดังนั้นจึงปฏิเสธไม่ได้ที่จะต้องเชื่อมโยงกัการเมืองระดับชาติ เช่น บรรหาร ศิลปอาชา เป็นตัวอย่างของนักการเมืองระดับชาติที่พัฒนาท้องถิ่นในจังหวัดสุพรรณบุรีผ่านการดึงงบจากส่วนกลางลงไปพัฒนา จึงปฏิเสธไม่ได้ที่การเมืองระดับชาติจะสัมพันธ์กับการเมืองระดับท้องถิ่น ความคิดที่จะแช่แข็งการเมืองระดับท้องถิ่นจึงเป็นความคิดที่ผิดที่หลงทางจนหาทางออกไม่เจอปัจจุบันประเทศไทยเป็นรัฐเดี่ยว ไม่ได้มีการบริหารท้องถิ่นเป็นแบบเอกเทศ ดังนั้นจึงเป็นไปไม่ได้ที่จะแยกการเมืองท้องถิ่นกับการเมืองระดับชาติ การมองว่าการเมืองท้องถิ่นเชื่อมโยงกับการเมืองระดับชาติก่อให้เกิดปัญหาวิกฤติทางการเมืองเกิดขึ้นมา เป็นการมองปัญหาที่ผิดหากกระทรวงมหาดไทยตอบก็จะมองว่าการกระจายอำนาจมีผลกับความมั่นคงของประเทศจากการที่ไม่สามารถควบคุมได้อยู่แล้ว แต่ถ้าเราตอบในฐานที่เราเชื่อมั่นในการแสดงออกของประชาชน ก็จะตอบได้ว่าการกระจายอำนาจไม่เกี่ยวอะไรกับความมั่นคง แต่มันเป็นลักษณะของการกระจายกิจกรรมที่รัฐเคยผูกขาดไปให้แก่คนในท้องถิ่นบริหารจัดการกันเอง คำว่าการจายอำนาจก็คือกระจายการตัดสินใจ จึงไม่เกี่ยวกับความมั่นคง กรณีจังหวัดจัดการตนเองนั้นเป็นเรื่องที่ไปกระทบความมั่นคงหรือไม่ สำหรับตนคิดว่าไม่เลย เพราะสุดท้ายอยู่ภายใต้ความเป็นยูนิตี้ของรัฐอยู่ เราไม่มีกฏหมายเรื่อง self determination (การปกครองตนเอง) ถึงแม้เราจะเป็นสมาชิกขององค์การสหประชาชาติที่หากมีกรณี self determination เราต้องจัดให้มีการลงประชามติอย่างกรณีของยูเครน แต่เราไม่เคยมีการออกกฏหมายเรื่องจังหวัดจัดการตนเองนั้นสุดท้ายก็ต้องอยู่ในเกณฑ์ความชอบด้วยรัฐธรรมนูญ และการตรวจสอบของศาลรัฐธรรมนูญ โดยหากศาลฯเห็นว่าจะไปกระทบหลักการเรื่องเอกภาพของดินแดน กฏหมายนั้นก็ตกไป ก็กลับไปแก้กันใหม่เพื่อไม่ให้กระทบ สิ่งเหล่านี้เป็นเรื่องของการยืดหยุนกัน แต่ไม่ใช่การกีดกัน เรามีค่ายทหาร มีตำรวจ มีข้าราชการส่วนภูมิภาคจำนวนมาก คนกลุ่มเล็กๆที่จะไปขับเคลื่อนจังหวัดจัดการตนเองจะไปกระทบต่อความมั่นคงได้อย่างไรมองว่าโอกาสของการรัฐประหารเป็นอีกเรื่องหนึ่ง ปัจจัยในการทำรัฐประหารมีเพียงปัจจัยเดียวคือทหาร เพราะตำรวจที่ง่อยเปลี้ยเสียขาขนาดนี้คงไม่มีศักยภาพพอที่จะทำได้ ปัจจัยการทำรัฐประหารเป็นปัจจัยของการเมืองระดับชาติจากการที่เราไม่กล้าที่จะปฏิรูปกองทัพ ทุกวันนี้เราบอกว่ากองทัพต้องเป็นกองทัพอาชีพ แต่จริงๆแล้วไม่ใช่ ที่อยู่ในกองทัพแค่มีอาชีพเป็นทหาร แต่ไม่ได้เป็นกองทัพอาชีพ อยากรัฐประหารก็มายึดอำนาจรัฐบาลการกระจายอำนาจค่อนข้างไม่เกี่ยวกับปัจจัยในการทำรัฐประหาร แต่ถึงที่สุดแล้วก็มีผลหากกระจายอำนาจแบบเด็ดขาด ข้ออ้างในการทำรัฐประหารก็น่าจะลดลง แต่ชื่อก็บอกอยู่แล้วว่า ข้ออ้าง ในการทำรัฐประหาร เพราะฉะนั้นก็สามารถเหตุผลอะไรก็ได้ เช่น เกิดภัยพิบัติรัฐบาลไม่สามารถจัดการได้ ทหารก็สามารถนำมาอ้างว่าเพื่อออกมายึดอำนาจได้ตอนนี้เราไม่มีพลังในการต่อต้านอยู่แล้ว เรามีประกาศที่กำหนดห้ามกรชุมนุม แต่มีการแช่แข็ง อปท. ซึ่งมีทั้งคนที่ไม่เห็นด้วยและเห็นด้วยส่วนคำถามที่ว่าอุปสรรคของพัฒนาการการปกครองท้องถิ่นคืออะไร คำตอบคือรัฐข้าราชการแบบคลาสสิค คือรัฐจะต้องเป็นผู้ริเริ่มเท่านั้น ประชาชนคือผู้อยู่ใต้ปกครองที่รอคอยคำสั่งและรอคอยสิ่งที่รัฐหยืบยื่นให้ เช่น แนวคิด ม.ล.ปนัดดา ดิศกุล ที่มีแนวคิดตั้งแต่เป็นผู้ว่าฯ เชียงใหม่ แล้วว่าไม่เห็นด้วยกับการกระจายอำนาจ เช่นเดียวกับแนวคิดของนักวิชาการหลายคนที่มองว่าการกระจายอำนาจยิ่งทำให้นักการเมืองมีช่องทางในการโกง เราติดกับวาทกรรมที่ว่าถ้าเป็นนักการเมืองมันต้องโกง ซึ่งไม่ใช่ เพราะนักการเมืองมีทั้งโกงและไม่โกง เราไปเหมารวมไม่ได้ ปัญหาสำคัญอยู่ที่ว่านักการเมืองที่โกงหรือทุจริตนั้น เราต้องใช้ระบบที่เราออกแบบไปควบคุมเขามากกว่าแทนที่จะไปยกเลิกอุปสรรคจริงๆคือรัฐข้าราชการโดยเฉพาะกระทรวงมหาดไทย แม้ในกระทรวงจะมีกรมส่งเสริมการปกครองส่วนท้องถิ่นก็ตาม แต่โดยลึกๆแล้ว ความคิดของกระทรวงยังเชื่อมั่นอยู่ในความคิดแบบกรมพระยาดำรงราชานุภาพ ที่เชื่อมั่นในการรวมศูนย์อำนาจ เพื่อความง่ายในการรวมศูนย์การบริหารงาน ซึ่งปัจจุบันไม่ใช่แล้ว เราไม่สามารถหาใครที่เป็นคนดีไปปกครองประชาชนในท้องถิ่นได้อีกแล้ว เพราะนี่มันยุคดิจิตอล ยุคที่สังคมไม่หยุดนิ่งแล้ว วันนี้เขาอาจมีความต้องการแบบหนึ่ง พรุ่งนี้อาจเป็นอีกแบบหนึ่ง ดังนั้นเราต้องการการบริหารงานที่ตอบสนองความต้องการอย่าทันเวลา ทันใจ เราไม่ใช่รัฐข้าราชการแบบคลาสสิคที่ชาวบ้านต้องคอยไปร้องหาผู้ว่าฯ และผู้ว่าฯต้อมารับปัญหาแล้วส่งต่อกระทรวงมหาดไทย กระทรวงส่งต่อไปยังคณธรัฐมนตรี เพื่อของบประมาณในการแก้ปัญหาเราเข้าสู่ยุคการบริหารานที่จะตอบสนองความต้องการด้วยความฉับไว ที่มีการเปลี่ยนแปลงไปตลอดเวลา เพราะฉะนั้นอุปสรรคของการกระจายอำนาจคือรัฐข้าราชการที่พยายามฉุดรั้งประชาธิปไตยของท้องถิ่นไว้ใช่ ถ้าพูดถึงความเป็นพลเมือง เรามองว่าเราต้องมีการศึกษาเพื่อสร้างความเป็นพลเมือง โดยที่เรายังไม่รู้เลยว่าคำว่าพลเมือง หรือ citizen ในความหมายสากลคืออะไร เพราะ citizen คือ คนที่มี political life มีชีวิตทางการเมือง แต่ระบบข้าราชการกลับมองประชาชนในรัฐเป็นเพียงผู้รอคอยและเป็นคนที่มีหน้าที่ต่อรัฐ ไม่มีปากไม่มีเสียง เป็นไพร่ฟ้า แล้วให้ข้าราชการเป็นคนบรรดาลสิ่งที่เป็นความต้องการของประชาชนให้,ดร.ยอดพล เทพสิทธา อาจารย์ประจำคณะนิติศาสตร์ มหาวิทยาลัยนเรศวร หลังจากที่มีประกาศคณะรักษาความสงบแห่งชาติ (คสช.) ฉบับที่ 85/2557 และ 86/2557 เกี่ยวกับการสรรหาสมาชิกสภาท้องถิ่น ซึ่งรวมถึงกรุงเทพมหานคร,"การเมือง,สิทธิมนุษยชน,ความมั่นคง","การกระจายอำนาจ,การปกครองส่วนท้องถิ่น,คณะรักษาความสงบแห่งชาติ (คสช.),คสช.,มัลติมีเดีย,ยอดพล เทพสิทธา",https://prachatai.com/journal/2014/08/55022
8589,สถานเอกอัครราชทูตรับ หีบเพลิงพระราชทาน เนื่องในงานพระราชพิธีถวายพระเพลิงพระบรมศพ ,เมื่อวันที่ 18 ตุลาคม 2560 พล.อ.ประยุทธ์ จันทร์โอชา นายกรัฐมนตรี เข้าเฝ้าทูลละอองธุลีพระบาท สมเด็จพระเจ้าอยู่หัว รับพระราชทานไฟหลวงไปใช้ในพิธีถวายพระเพลิงพระบรมศพฯ ณ พระเมรุมาศจำลองในประเทศและต่างประเทศ และรับพระราชทานหีบเพลิงที่ประกอบด้วยดอกไม้จันทน์ 1 ดอก ไม้ขีด 1 กลัก เทียนชนวน 1 แท่ง ซึ่งนางบุษยา มาทแล็ง ปลัดกระทรวงการต่างประเทศรับและเชิญไปยังสถานเอกอัครราชทูตและสถานกงสุลใหญ่ ทั้ง 94 แห่ง เพื่อใช้ประกอบพิธีวางดอกไม้จันทน์ ในวันที่ 26 ตุลาคม 2560 ต่อไปซึ่งเอกอัครราชทูตและกงสุลใหญ่ ในฐานะประธานพิธีวางดอกไม้จันทน์ในต่างประเทศจะเป็นผู้วางหีบเพลิงพระราชทาน ทั้งนี้ ดอกไม้จันทน์ทั้งหมดที่วางในพิธีจะจัดส่งกลับมายังกระทรวงการต่างประเทศ เพื่อมอบให้สำนักพระราชวังดำเนินการตามแนวทางที่กำหนดต่อไปวานนี้ (24 ต.ค.2560) เวลา 14.30 น ตามเวลาท้องถิ่น สถานเอกอัครราชทูต ณ กรุงโรม จัดพิธีรับหีบเพลิงพระราชทาน หน้าพระฉายาลักษณ์สมเด็จพระเจ้าอยู่หัว เพื่อใช้ประกอบพิธีถวายพระเพลิงพระบรมศพ ที่จะจัดขึ้นในวันที่ 26 ตุลาคม 2560 ณ สถานเอกอัครราชทูต ณ กรุงโรม โดยมีนายธนา เวสโกสิทธิ์ เอกอัครราชทูต ณ กรุงโรม ประเทศอิตาลี เป็นผู้เข้ารับพระราชทานหีบเพลิงพระราชทานเวลา 16.00 น. ตามเวลาท้องถิ่น สถานเอกอัครราชทูต ณ สิงคโปร์ จัดพิธีรับหีบเพลิงพระราชทาน หน้าพระฉายาลักษณ์สมเด็จพระเจ้าอยู่หัว เพื่อใช้ประกอบพิธีถวายพระเพลิงพระบรมศพ ที่จะจัดขึ้นในวันที่ 26 ตุลาคม 2560 ณ สถานเอกอัครราชทูต ณ สิงคโปร์ และจัดพิธีรับสิ่งของพระราชทานสำหรับจิตอาสาเฉพาะกิจฯ ที่ลงทะเบียนในรอบสอง ระหว่างวันที่ 21-30 กันยายน 2560 ณ ห้องโถงชั้น 2 สถานเอกอัครราชทูตฯ โดยมีนายธงชัย ชาสวัสดิ์ เอกอัครราชทูตฯ เป็นประธานทั้งนี้ จิตอาสาที่ลงทะเบียน 8 ชนิดงาน ได้เริ่มปฏิบัติหน้าที่ตามประเภทงาน ตั้งแต่วันที่ 18 ตุลาคม เพื่อเตรียมการในพิธีวางดอกไม้จันทน์ เนื่องในโอกาสพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร ในวันที่ 26 ตุลาคม 2560เวลา 11.00 น. ตามเวลาท้องถิ่น สถานเอกอัครราชทูต ณ กรุงเบิร์น จัดพิธีรับหีบเพลิงพระราชทาน หน้าพระฉายาลักษณ์สมเด็จพระเจ้าอยู่หัว เพื่อใช้ประกอบพิธีถวายพระเพลิงพระบรมศพ ที่จะจัดขึ้นในวันที่ 26 ตุลาคม 2560 ณ สถานเอกอัครราชทูต ณ กรุงเบิร์น ประเทศสวิตเซอร์แลนด์และจัดประชุมจิตอาสาเฉพาะกิจงานพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร เพื่อเตรียมการสำหรับพิธีวางดอกไม้จันทน์ ซึ่งจะจัดขึ้นในวันที่ 26 ตุลาคม 2560 ณ วัดศรีนครินทรวราราม เมืองเกรทเซนบาค และภายหลังเสร็จสิ้นการประชุม จิตอาสาเฉพาะกิจฯ ได้ร่วมจัดเตรียมสถานที่บริเวณวัดศรีนครินทรวราราม และเตรียมความพร้อมสำหรับพิธีวางดอกไม้จันทน์ โดยมีจิตอาสาเฉพาะกิจฯ เข้าร่วมกิจกรรมในวันนี้ จำนวนรวม 65 คนนายชุตินทร คงศักดิ์ เอกอัครราชทูต ณ กรุงนิวเดลี จัดพิธีรับหีบเพลิงพระราชทาน หน้าพระฉายาลักษณ์สมเด็จพระเจ้าอยู่หัว เพื่อใช้ประกอบพิธีถวายพระเพลิงพระบรมศพ ที่จะจัดขึ้นในวันที่ 26 ตุลาคม 2560 ณ สถานเอกอัครราชทูต ณ กรุงนิวเดลี ประเทศอินเดีย,สถานเอกอัครราชทูต จัดพิธีรับหีบเพลิงพระราชทาน เพื่อใช้ประกอบพิธีถวายพระเพลิงพระบรมศพ ที่จะจัดขึ้นในวันที่ 26 ตุลาคม 2560 ณ สถานเอกอัครราชทูต,สังคม,"พระราชพิธีถวายพระเพลิงพระบรมศพ,รัชกาลที่9,ในหลวง รัชกาลที่9,พระเมรุมาศ,พระบรมศพ,เอกอัครราชทูต,หีบเพลิงพระราชทาน,สถานเอกอัครราชทูต,พิธีวางดอกไม้จันทน์,ประเทศอินเดีย,ประเทศสวิตเซอร์แลนด์,ประเทศสิงคโปร์,ThaiPBSnews,ข่าวไทยพีบีเอส,ไทยพีบีเอส,ThaiPBS",https://news.thaipbs.or.th/content/267215
6291,เยี่ยม มังกรไม้หอม อันซีน ล่าสุดเมืองตรัง,"อย่างที่หัวหน้าทีมซอกแซกเคยเขียนเกริ่นเอาไว้แหละครับ ว่าเมืองตรังหรือจังหวัดตรัง เป็นจังหวัดที่มีเสน่ห์ไปเที่ยวทีไรก็จะมีเรื่องราวกลับมาเขียนถึงอยู่เสมอ,ไปร่วมพิธีมอบอาคารเรียน 100 ปี กำพล วัชรพล และเปิดโรงเรียนไทยรัฐวิทยา 102 (บ้านเกาะเต่า) คราวนี้ก็ได้เรื่อง ของหวาน เมืองตรัง (ร้าน KUANITO) มาเขียนไปแล้ว 1 เรื่องเมื่อสัปดาห์ที่แล้ว,สัปดาห์นี้มาว่ากันต่ออีกเรื่องครับ ถือเป็นแหล่งท่องเที่ยวที่น่าสนใจแห่งใหม่อีกแห่งหนึ่งของจังหวัดนี้ เพราะเพิ่งจะดังขึ้นมาในช่วง 4-5 ปีนี่เอง,ท่านผู้อ่านคงจะได้ยินหรือผ่านหูผ่านตากันมาบ้างแล้ว กับเรื่องราวของ วังเทพทาโร หรือ วังมังกรไม้หอม ที่อำเภอห้วยยอด อำเภอเดียวกับที่ตั้งโรงเรียนไทยรัฐวิทยา 102 นี่แหละ,หัวหน้าทีมฯเคยอ่านเจอมาก่อนจากเว็บไซต์ของการท่องเที่ยวแห่งประเทศไทย (ถ้าจำไม่ผิด) ว่า วัง ที่ว่านี้ความจริงเป็นสวนขนาดเล็ก แต่ตกแต่งสวยงามมาก,โดยเฉพาะเอารากไม้ชนิดหนึ่งที่เรียกว่าไม้ เทพทาโร มาประดิดประดอยเป็นตัวมังกรขนาดต่างๆ ใหญ่บ้าง เล็กบ้าง เรียงรายตั้งแต่ทางเข้าสู่สวนไปจนถึงกลางสวน และเป็นแลนด์มาร์กของสวนแห่งนี้,ถ่ายรูปออกมาสวยงามวิจิตรตระการตาไม่เบาเลยทีเดียว,นับเป็นโชคดีของทีมงานซอกแซกชุดใหญ่ จากไทยรัฐ ที่ได้มีโอกาสแวะไปเยี่ยมชมและไปเดินลอดท้องมังกรเอาฤกษ์เอาชัย ก่อนจะไปร่วมพิธีเปิดโรงเรียนไทยรัฐวิทยา 102 ในวันถัดมา,และก็โชคดีอีกเช่นกัน ที่มีโอกาสได้พบกับ ครูจรูญ แก้วละเอียด อดีตครูภาษาอังกฤษ ของโรงเรียนห้วยยอด วัย 65 ปี ซึ่งเกษียณออกมาใช้ชีวิตเต็มตัว ที่ วังเทพทาโร ที่เขาเป็นหัวเรี่ยวหัวแรงในการบุกเบิกปรับปรุง เนื้อที่กว่า 20 ไร่ของบริเวณนี้ให้เป็น วังมังกรไม้หอม มาตั้งแต่แรกเริ่ม,อดีตครูภาษาอังกฤษท่านนี้เป็นคนที่สนใจใคร่รู้ และหมั่นเรียนหมั่นศึกษาอยู่ตลอดเวลา จนวันหนึ่งก็ได้เรียนรู้เกี่ยวกับ ไม้เทพทาโร ซึ่งเป็นต้นไม้ใหญ่ของภาคใต้ และเป็นต้นไม้คู่บ้านคู่เมืองของประเทศไทย เพราะมีประวัติศาสตร์ยาวนาน ปรากฏชื่อในจารึกตั้งแต่สมัยกรุงศรีอยุธยา,ไม้เทพทาโรเป็นไม้ที่มีความหอมถึง 4 กลิ่น สมัยโบราณเรียกอีกชื่อหนึ่งว่า จวง หรือ จวงหอม ชาวบ้านเชื่อว่าเป็นไม้มงคล มักนิยมไปทำยา หรือทำวัตถุมงคลต่างๆ,ไม้จวงหอม เคยเป็นไม้ที่มีอยู่มากในภาคใต้ แต่แล้วจู่ๆก็หายไป ถูกโค่นทิ้งเพื่อนำเนื้อที่ไปปลูกยางพาราเสียเกือบหมด จนปัจจุบันนี้เหลือ ป่าเทพ-ทาโร ให้เห็นน้อยมาก,จะพอมีเยอะเขียวชอุ่มเป็นผืนใหญ่อยู่บ้าง ก็ที่วัดแห่งหนึ่งของจังหวัดภูเก็ตเท่านั้น,เมื่อรู้ถึงความมหัศจรรย์ของไม้เทพทาโร ครูจรูญก็ตระเวนกว้านซื้อตอไม้ที่ถูกโค่น และแห้งตายซากตามจังหวัดต่างๆของภาคใต้มาเก็บรวบรวมไว้,พร้อมกับนำมาแกะสลัก และดัดแปลงประดิดประดอยให้เป็นรูปตัวมังกรต่างๆ ใหญ่บ้าง เล็กบ้าง สั้นบ้าง ยาวบ้าง รวมแล้วถึง 88 ตัว,ต่อมาเมื่อเขาพร้อมและได้มรดกที่ดินผืนนี้มาจากญาติผู้ใหญ่ เขาก็เริ่มจัดวางมังกรทั้งหมดไว้ตามมุมต่างๆ ควบคู่ไปกับการปลูกต้นเทพทาโรใหม่ๆ และไม้อย่างอื่นๆเพื่อให้เกิดความเขียวชอุ่มไปทั่วบริเวณรอบๆ,ในที่สุดก็กลายเป็น วังเทพทาโร ดังที่เห็นกันอยู่ในปัจจุบัน,วัง ในความหมายนี้คือ การล้อม การห้อมล้อมวังเทพทาโร จึงหมายถึงสถานที่ที่ห้อมล้อมไปด้วยไม้ เทพทาโร ครูจรูญกล่าวกับทีมงานของเรา ก่อนจะนำเดินชมบางส่วนของมังกรที่รายเรียงอยู่ในวังแห่งนี้,ตลอดเส้นทางเดินที่เดินผ่าน จะมีคำขวัญที่หยิบยกมาจาก คำสอนของพ่อ และปรัชญาหลายๆข้อของพ่อ รวมทั้งปรัชญา เศรษฐกิจพอเพียง มาตั้งไว้เป็นระยะๆ เพื่อให้ผู้มาเยี่ยมได้มีโอกาสทบทวนคำสอนที่พ่อแห่งแผ่นดินในหลวงรัชกาลที่ 9 ทรงแนะนำไว้อีกครั้งหนึ่ง,แน่นอน คุณครูจรูญพาพวกเราทั้งหมดไปเดินลอดใต้ท้องประตูมังกร 9 ช่องด้วย เพื่อความเป็นสิริมงคล และไปถ่ายรูปที่มังกรตัวที่ 88 ซึ่งเป็นตัวที่ใหญ่ที่สุดของ วังเทพทาโร และมีคำว่า กราบแผ่นดิน ตัวใหญ่อยู่บนหลังมังกรไว้เป็นที่ระลึกด้วย,ทำไมถึงเลือกที่จะประดิษฐ์เป็นตัวมังกรล่ะ ทั้งๆที่มีสัตว์อื่นๆอีกตั้งเยอะ? พวกเราถาม ซึ่งครูจรูญก็ตอบว่า ทุกอย่างเหมือนถูกกำหนดไว้ครับไม่มีเหตุ ไม่มีผลอะไรทั้งสิ้น ผมคิดแต่ว่าต้องเป็นมังกรเท่านั้น ไม่เคยคิดถึงอย่างอื่น ในหัวสมองผมเลย,ครูจรูญเล่าด้วยว่า แม้จะลงทุนสะสมไปแล้วเกือบ 20 ล้านบาท แต่ก็ไม่คิดจะเอาทุนคืน เพราะตั้งใจจะให้เป็นแหล่งเรียนรู้สำหรับเยาวชนและประชาชนทั่วไปเกี่ยวกับไม้หอม เทพทาโร และปรัชญาต่างๆของในหลวง ร.9,รายได้บางส่วนมาจากการขายสินค้าโอทอปที่เป็นผลิตภัณฑ์ของไม้เทพทาโรบ้าง อย่างอื่นบ้าง ถือเป็นรายได้ทางอ้อมที่ประคองให้แหล่งเรียนรู้แห่งนี้สามารถดำเนินต่อไปได้,ทีมงานซอกแซกขอขอบคุณคุณครู จรูญ แก้วละเอียด ไว้ ณ ที่นี้ขอบคุณสำหรับมรดกชิ้นเล็กๆ แต่ยิ่งใหญ่มากที่ครูสร้างไว้แก่เมืองตรัง และน่าจะแก่ประเทศไทยด้วย เพราะทราบว่าทุกวันนี้นอกจากจะมีคนไทยแวะเข้ามาเรียนรู้เรื่องราวที่น่าสนใจของไม้ชนิดนี้แล้ว ยังมีนักท่องเที่ยวจีนจากมาเลเซีย และสิงคโปร์เช่ารถมาดูทุกวัน วันละหลายรถตู้,เพื่อจะมาถ่ายรูปกับมังกรที่ทำจากรากไม้เทพทาโรใน วังเทพทาโร อำเภอห้วยยอด จังหวัดตรังประเทศไทย.,ซูม",อย่างที่หัวหน้าทีมซอกแซกเคยเขียนเกริ่นเอาไว้แหละครับ ว่าเมืองตรังหรือจังหวัดตรัง เป็นจังหวัดที่มีเสน่ห์ ,,"ตรัง,ไทยรัฐวิทยา102,วังมังกรไม้หอม,ซูมซอกแซก,ซูม",https://www.thairath.co.th/newspaper/columns/1322847
10875,มโนโซเชียล กินหรู ซื้อแบรนด์เนม เที่ยวต่างประเทศ?,"ปัจจุบันนี้ ผู้คนเข้าไปอยู่ในโลกออนไลน์โซเชียลเน็ตเวิร์กกันมากขึ้น จนน่าเป็นห่วงว่าสักวันเราอาจจะแยกแยะไม่ค่อยออกว่า โลกอันไหนเป็นโลกแห่งความเป็นจริง อันไหนเป็นโลกแห่งจินตนาการ เราจึงได้เห็นคนที่ปรากฏตามข่าวทั้งออนไลน์และออฟไลน์ว่าถูกคนนั้นคนนี้หลอก หรือไปหลอกคนอื่นจนเป็นตุเป็นตะเป็นเรื่องราวใหญ่โต มีผู้เสียหายจำนวนมาก,ทำไมคนเราถึงถูกหลอกง่าย หรือบางคนก็ชอบหลอกคนอื่น?, ,ที่เป็นอย่างนี้เพราะคนเหล่านั้น ไม่พึงพอใจกับโลกแห่งความเป็นจริงของตน ไม่อยู่กับปัจจุบัน จึงค่อยๆ หลุดเข้าไปในโลกแห่งจินตนาการทีละน้อยไม่รู้ตัว จนในที่สุดอาจกู่ไม่กลับ ตัวอย่างที่พบเห็นและเริ่มมีมากขึ้นคือการตัดต่อรูปวิวสวยๆ ในต่างประเทศ หรือเอาภาพอาหารเลิศรสสุดหรูในเน็ต บางคนก็ไปช็อปสินค้าแบรนด์เนมราคาแพงๆ ขอดูหรือขอลองสินค้าแล้วก็ถ่ายรูปเอาไว้ (แต่ไม่ซื้อ) แล้วก็โพสต์ลงไปในกลุ่มโซเชียลมีเดียของตนว่าได้ไปเที่ยวที่นู่นที่นี่ แล้วก็พรรณนาว่าบรรยากาศเป็นอย่างไร รสชาติอาหารที่ทานอร่อยเริดแค่ไหน คนที่พรรณนาไม่เป็น ไม่มีปัญหา เพราะในเว็บไซต์ที่ไปเอารูปมาเขาบรรยายรสชาติอาหารเอาไว้ให้แล้ว แค่เพียงเอามาเขียนใหม่ให้ดูเหมือนว่าได้ไปชิมมาเองก็เรียบร้อย จากนั้นก็รอเช็กเรตติ้งว่ามีจะมีคนเข้ามากดไลค์ หรือคอมเมนต์กันมากน้อยแค่ไหน ความสุขเล็กๆ น้อยๆ สบายใจ ไม่ว่ากัน,แต่ที่หยิบเรื่องนี้มาเขียนก็เพราะว่า พักหลังนี้มีคนที่มาทำ counseling กับครูเคทที่มีปัญหาจิตตกซึมเศร้ากันมากขึ้น ส่วนใหญ่มีปัญหาชีวิตแต่ไม่รู้จะแก้ หรือเผชิญหน้ารับมือปัญหานั้นอย่างไร และพยายามคลายเครียดโดยหลบเข้าไปในโลกออนไลน์เป็นครั้งคราว, ,เวลาโพสต์รูปตัวเองที่แต่งด้วยแอพฯ จนสุดสวย หรือรูปตัวเองที่มีสินค้าแบรนด์เนม (ที่ไม่ใช่ของตัวเอง) อยู่ข้างกาย รวมถึงรูปสถานที่ท่องเที่ยว ร้านอาหาร ฯลฯ เมื่อมีคนเข้ามาให้ความสนใจ ก็จะรู้สึกดีมีคุณค่าขึ้นมาบ้าง นับเป็นข้อดีของ, มโนโซเชียล, แต่ปัญหาคือเมื่อเวลาผ่านนานไป ภายในใจคนเราก็ย่อมตระหนักรู้ว่าสิ่งที่กำลังทำไปนั้นไม่ใช่ความเป็นจริง ,จากนั้นก็เริ่มรู้สึกแย่กับโลกแห่งความเป็นจริงมากขึ้น เริ่มสมเพชตัวเองมากขึ้น ก็เลยจิตตก นี่ยังดีที่มีสติรู้ตัวเริ่มแยกแยะได้ บางคนทีเป็นเอามาก ขาดสติรู้ตัว สร้างตัวตนที่ต้องการในโลกโซเชียลมากขึ้นๆ นานวันไปเมื่อไม่ทันรู้ตัว ออกมาไม่ทัน คราวนี้ก็กลายเป็นหลุดเข้าไปในโลกเสมือนจริงแทน เพราะโลกจินตนาการที่สร้างนั้นมีความสุข ตอบสนองสิ่งที่ตนเองขาดได้ จึงไม่อยากออกมา และในที่สุดก็เชื่อสนิทใจว่าโลกที่ตนสร้างขึ้นนั้นเป็นความจริง,ปัญหานี้เกิดกับผู้คนทุกระดับ ไม่กำจัดเฉพาะคนที่ขาดปัจจัยทางเศรษฐกิจที่ทำให้ตนรู้สึกด้อยกว่าคนอื่นด้านฐานะ แต่กลุ่มนักธุรกิจร่ำรวยก็ยังต้องการความมีชื่อเสียง และต้องการการยอมรับ กลุ่มนี้ก็มีพฤติกรรมไปอีกแบบ เช่น ชอบเข้าสังคมกับคนใหญ่คนโต ถ่ายรูปคู่หรือหมู่ นำความคิดของผู้อื่นมาเขียนใหม่สไตล์แสดงความคิดเห็นให้ดูดีมีกึ๋น จับประเด็นปัญหาเรื่องราวการบ้านการเมืองที่เป็นปัญหาคาราคาซัง วิพากษ์วิจารณ์แล้วก็บอกว่าตนเองเป็นคนเข้าไปแก้ไขปัญหานั้น (ความจริงคือแค่จับประเด็นในวงสนทนาว่ามีปัญหาที่ไหนแล้วเกิดการแก้ไขอย่างไร พวกนี้จับไต๋ได้ง่ายๆ โดยลองถามรายละเอียดมากๆ มักจะตอบเลี่ยง เพราะไม่รู้จริง คือพูดให้หรูได้แต่ไม่มีดีเทล กลุ่มนักวิชาการก็มี พวกที่ขาดการยอมรับจากสังคม ก็ชอบไปลอกความคิดของนักวิชาการเก่งๆ ที่เขามีความคิดเป็นของตัวเอง ลอกมาสัก 2-3 คนแล้วก็เขียนบทความขึ้นมาใหม่ คิดหาคำเด็ดๆ ขึ้นมาอธิบายเหตุการณ์หรือทฤษฎีนั้นเสียใหม่ แล้วก็โพสต์ให้ได้รายวัน ให้สังเกตว่าคนพวกนี้ไม่เคยให้เกียรติ หรือพูดถึงเจ้าของทฤษฎีที่นำมาเขียนเป็นของตนเองเลย ,ส่วนคนที่รับข้อมูล แม้รู้ว่าเขาหลอกแต่เต็มใจให้หลอกก็เช่นเดียวกัน เพราะโลกแห่งความเป็นจริงนั้นน่าเบื่อ การอ่านโลกเสมือนจริงของคนอื่นมันก็ช่วยให้สุขด้วยการรับเศษความสุขของคนอื่น เหมือนกับการที่เรานั่งดูละครน้ำเน่าหรือซีรีส์เกาหลีแล้วติดหนึบ มีความสุข เพราะเราหลุดเข้าไปในโลกนั้นโดยไม่รู้สึกตัว ซึ่งไม่ผิดอะไร หากเราเข้าไปอย่างมีสติ พออิ่มใจแล้วรีบออกมา เพราะหากอยู่นานจะเกิดความขัดแย้งในใจ คราวนี้เศษความสุขนั้นจะกลายเป็นทุกข์กองใหญ่ค่ะ,ใครที่มีปัญหาติดโซเชียล ติดเกม ปัญหาครอบครัว ความสัมพันธ์ การทำงาน มารับคำปรึกษากับครูเคทได้ที่ KruKate Counseling Center ต้องการนัดคิว โทร. 0814581165 หรือเข้าไปแชร์ประสบการณ์ในแฟนเพจ ,www.facebook.com/kateinspirer, ได้นะคะ","ทำไมคนเราถึงถูกหลอกง่าย หรือบางคนก็ชอบหลอกคนอื่น?,แต่ที่หยิบเรื่องนี้มาเขียนก็เพราะว่า พักหลังนี้มีคนที่มาทำ counseling กับครูเคทที่มีปัญหาจิตตกซึมเศร้ากันมากขึ้น ส่วนใหญ่มีปัญหาชีวิตแต่ไม่รู้จะแก้ หรือเผชิญหน้ารับมือปัญหานั้นอย่างไร และพยายามคลายเครียดโดยหลบเข้าไปในโลกออนไลน์เป็นครั้งคราว, มโนโซเชียล",คนดังนั่งเขียน,"คนดังนั่งเขียน,ครูเคท,คอลัมน์ครูเคท,ครูเคทไทยรัฐ,ไลฟ์สไตล์,ไลฟ์สไตล์ไทยรัฐ,ข่าวไทยรัฐออนไลน์,คอลัมน์ไทยรัฐ,คอลัมน์คนดัง,คนดังไทยรัฐ,ไทยรัฐออนไลน์,thairath,ไทยรัฐ,มโนโซเชียล,ถูกหลอก,โลกออนไลน์,โลกโซเชียล,หลอกลวง,โลกแห่งจินตนาการ,ของแบรนด์เนม,เที่ยวต่างประเทศ",https://www.thairath.co.th/content/664564
